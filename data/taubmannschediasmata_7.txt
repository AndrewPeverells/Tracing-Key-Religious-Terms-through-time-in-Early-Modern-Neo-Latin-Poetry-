CEDITE Maeonii magno cum pondere versus,
Non haec materia est grandibus apta modis.
Nobile Burckstorfi periit decus, illud Isaci:
Ille domi, ille foris omnibus unus amor:
Solve nigras Elegia comas, miserabilis auctor
Carminis, ingrati serva ministerii.
Hei elego deflendus adest, quem dicero numquam
Quicquam elego dignum vidimus, aut facere!
Vellem ego me plenis Eratus effendere bigis,
Largus honoratae conditor historiae:
Ni cunctam implesset iam Rittershuosius ?ram ,
Ille amor Aonisin unicus et Charisin:
Cunctam, inquam, laudum ac famae Bunkstorfidos oram
Ni Rittershusium forte replesset epos.
Quos ille et Mores hominum, quas Orbis et Urbeis
Non vidit, recti symbola iudicii?
Iudicii, quo vix ullum maturius omnem
Doctrina ac Morum novit habere modum.
Publicus ille Parens hoc sentit Caesar: et Aulam
Consiliis vocat hunc constabilire suis.
Iamque sacras moliri operas, iam tendere Pragam,
Iam se Praetori sistere Caesareo:
Ecce dies una, unius ecce una diei
Tales ac tantas obruit hora minas.
Meque adeo feralis homo paene externavit ,
Qui tam festinum nuntiat exitium.
O Musae, o Virtus heroum mater, alumni
Vos ipsae vestri magnificate decus.
Non ego non par sum famae Burckstorfidi vates.
Nosce; et da veniam, candida Posteritas.

GODELMANNA fides e magni Caesaris aula
Laudatum fidei quem dedit ante meae,
Gratulor adventum, Mirabile germen ephebi,
Smil-Michalowitziae spes animosa domus.
Bisque adeo gratum est, hoc te ductore venire,
Quem Venus ambrosiis Candida lavit aquis;
Quique olim-Collega meus, nunc, auspice Phoebo,
Regius Hungarici-Principis Hippocrates,
Iessenio. Salve, Ian-Smil: Et ab indole linguae
Quod gestas patriae nomen, in omen eat:
Acer ad oppositam clivosa per ardua palmam
Nitere, decursum qua Pater ursit iter:
Quodque Patri signavit Avus. Vestigia cernis.
Haec sequere. Et properas strennuus hercle sequi.
Quippe puer facienda viro moliris: et audax
Ingenii, sapidos iam sapis ante pilos.
Vidit ab undecimo Causam te Leucoris anno
E Cathedra orantem . Vidit, et adstupuit.
Nosce, Puer, qui sis: et surge in vota Parentum:
Quantumvis avido spes alat illa cibo.
Surge, et vince tamen. Vinci Pater optat. Et haec est
Vincere victores una Corona suos. (Regni
Quam Laurum ostentat patrii pharos edita
Prende. tuis ausis in via nulla via est.

SIC equidem ratus, et dixi, Wassaee, futurum,
Quum tibi Iura tori Rauraca rura dabant;
Corpus Corpus tot Legum et Titulorum Iuris onustum,
Pulpita ni subeant, stare nequire diu.
Iam factum: aut fiet: nam paene minatus ad Albim es
Felici e ligno Pulpita Reusneridum.
Tolle minas. nunc Rem Felicula postulat ipsam:
Rem Felicula, rem; non amat illa minas.
Iamque ego promissi memor, haec in scribere longis
Pulpita carminibus Remque paratus eram:
Quum tuus e Slesia nugarum mango (Poetis
Qui palmam ob nugas omnibus eripiat.)
Ecce suos, inquit, vobis Wassaeus Amores
Indicat. Intra octo quodque parate dies.
Quid censes? octava illi nondum hora dies
Labitur, iste redux, Ecquid habetis? eo.
I, inquam,
Appropero carmen quale quotumve Sacris:
Felix Par Deus hoc felicitet usque: nec ulla

QUIS neget occultis rerum fluere omina causis?
Nempe fluunt: et se prodere fata solent:
Tantum observemus. sed fecimus omnia Casum
Venturique fides ante notata perit.
Sic alii; non hercle mihi, cui praescia veri
Pectora successus expediere tuos:
Te fore, qui nunc es, pullum illum Hippocratis; illum
Insignem in Medica nobilitate Sophum,
Te testem Witeberga, mei sermonis habebo,
Flavus aq undecima quam lavat Albis aqua
Quum te Sol operum monitor pallere Galenum,
Quum te Nocturnus vidit Aristotelem:
Saepe domi salus tacito mihi murmure dixi;
Saepe foris, doctum qui stetit unda virum:
Swentzell generosus agon et plurimus ardor
Nescio quas medica spirat in arte minas!
Dicta sides excepit, et ivit ab omine verum:
Iamque calet meritis Austria terra tuis.
Austria ve Turco nimium vicina tyranno,
Artibus ingenuis omnibus exitio!
Ite nefas contra, sanguis pius; ite Tudesci:
Scilicet haec vestro Marte domanda fera est.
Sed non haec ibam divortia. Iane. volebam
Coniugium summam carminis esse mei:
Nempe tuum atque tuae (licet exclamare?) Diones
Effigiae. talem nuntia fama probat.
Dimidium dotis formam dixere. benigne.
Grande Dei donum est, illiciumque viri.
Quod si istam Pietas animat pulchrumque vereri:
Quae possit maior dos in amore dari?
Ecce datur tamen ista tibi. nec pauper in aere est,
Quo vulgus solo dotis amore calet.
Debuit hoc fieri, meruit si praemia Virtus.
Nec tali praeda dignior alter etat .
Quippe tuis Natura bonis indulsit abunde
Omnia, quaeque Venus, quaeque Minerva probat.
Sis felix maneasque: (Deus votum audiat aequum)
Deque tua simili germine redde Patrem.

ITE: fovet campos solito clementior aer:
Verus et ingenio se moderatur Hiems.
Fallor? an Aegoceros hibernum mitigat algu?
Aemulus ut vestris moribus Annus eat;
Quos mites facit ingenii natura modesti:
Quam vis magni animi semina pectus alat:
Quam vis heroo se corpus in augmina ductu
Erigat, et priscos Saxonas esse probet. (istas
Deerat adhuc unum, quod ab aequo Corporis
Atque Animi et Generis plus decoraret opes:
Nempe cor ingenua Doctrinae fruge referctum.
Idque etiam vobis suppeditare, liquet.
Vos quoties biiugis offendit Cynthia mulis
Libros nocturna sollicitare manu!
Ergo satis docti, ductore Themistos alumno
Kampiade, pulchra laude redite domum.
Quaeque estis docti, Ratio prudenter ab Usu
Roboret. hoc vitae porro terenda via est.
Quam facilem vobis, o node tripectore Fratrum,
Auguro; queis Pietas luxerit ipsa facem.
Sic Pater in vobis, Genitrice superstite, vivet
Mortuus; et Triplici laude beatus erit;
Et Pater, et Generis simul ultimus auctor aviti.
Participant laudem posteritatis Avi.

FAMA tenax veri (neque enim levis aura susurri est:)
Tu probat Hungarici nominis esse decus:
Et, qua Schemnitiis Urbs-Regia montibus haurit
Aeris opes, summa parte sedere Fori,
Iudicis et sellam sceptrique tenere rigorem;
Poena onerare reos; exonerare pios.
Grator, Ubelhopsi, Francorum in principe Ludo
Paene mihi puero cognite paene puer.
Si quis tunc vates et nostri praescius aevi
Signasset tacitis utraque fata notis;
Mique Professoris, tibi Iudicis arma dedisset:
Dixissem; Fatui somnia vatis alit.
Interea miseros libi Turca exercuit annos,
Sectosque attrivit saeva catasta pedes.
Tandem liberabis: precibus, pretiove, dolove,
An virtute manus, nescio: liber abis.
Naec tamen ad Francos et Patria rura revertis.
Debitas erant fatis proxima regna tuis.
Schemnicii restas. ubi nunc Ius dicis, et Urbi
Regius interpres pro puteale sedes.
Adsidet Huldricus Reuterae gentis, et ipse
Teuto genus; Charitum Iustitiaeque pater.
Salvete ambo mei. Si quid mea carmina possunt,
Neutrum aevo memori subtrahet ulla dies.
WITTEBERGAE, cIc. Icc. X, XVI. medii Maii et die meo Natali.

NON ego sum qui sum; sic me quatit improbus Hermes
Ludibrium rhedae ludibriumque viae.
Nam nunc sexta suas evolvitur hebdomas oras
Quum cruciabilibus vexor agorque rotis:
Dum patrios obeo Baccheia nomina Francos;
Quaque sui Francus nil, nisi nomen, habet.
Veni et Wurtzburgum, qua Iulius Ense Pedoque
Fulminat. An caeli fulmen id esse putem?
Heic mihi securam, Cellari, vellica aurem
Phoebus, et ad pactum, me vocat officium:
Nempe tibi pactum, cum me tua Noris haberet,
Noris et Emporiis dives et Ingeniis.
Ille quidem meminisse tui stimulavit Apollo:
Non tamen officium scit facere ipse suum,
Ac dictare meae carmen memorabile Musae:
Quale tui pietas poscit alumna Patris:
Patris, in optato qui iam novus incola caelo
Devovet exilii taedia lenta sui:
Nil Phoebo mecum est, ubi Ritterschusius undam
Collegis miscet Vatibus Aonium,
Consumit sese thyaso deus omnis in uno.
Sola Palaecome Norica numen habet.

SUSTOLLE aulaeum, et cordis post scenia nostri
Inspice, Christigenae dux, Codomane, gregis.
Crede mihi, haec peritis cernes ardere medullis;
Ardorisque cibum teque tuosque dare.
Affectus alimenta meri Vos esse, Iehovam
Testor; et hoc meritis omne referre tuis.
Quod sum, quantillum est. (aliquid tamen illud) id uni
Debeo: sibinis; atque Deo, atque Tibi.
Scilicet ingratus vivam moriarque necesse est;
Si non par pretium est Velle-datum, atque dari.
Cetera me dubium numeroque et pondere turbant:
Sed memorem unius cogor babere notam.
Cuius? Iam dicimus recidivum abit annus in orbem,
Arma Professoris quum mihi Saxo dabat,
Et Iuno nympham; cuius Nos ultima serta
Arctius Affini proximitate ligant.
Prodigus argento filicati emblemata pocli
Tu tunc Affini mittis habere novo.
Nunc te parte viro datur unica filia nuptum.
Par hostimentum me dare iuris erat.
Miserunt mihi tres tria pocula Saxones olim;
Unum Brunsuigi Iupppiter ille poli
Henric-Iuliades nuper mihi tradidit ipse;
Et monumenta Mei postuma, dixit, habe.
Atque habeo, Codomane, tuumque superbit in illis,
Et tumet in pretium maius amore tui.
Ne tamen immunis et duri censear oris,
Tantillum parvi ponderis, ecce, fero:
Offas argenti geminas, terrestre; sed auro
Caelesti inclusum: cui pretium esse volo.
Christo olim et Sponsae lyra regia Davidis Odam
Psallit. in hanc etiam me novus egit amor.
Romanae Euterpes numeros et verba frequento:
Ingenuo rerum Spiritus igne calet.
Hanc commendo novis, tu commentare maritis:
Sic ambos Cornu-Copia dives alat.

ROSTOCHIUM, Lubine, vocas: Lubine, bonis diis
Miraclum Graiae Palladis et Latiae:
Festivaque iubes Hymenaeum ducere pompa,
Atque Tibi atque Tuae Dicere verba bona;
Me, cui Sponsa domum deducta recentius ipsi est;
Quantumvis nondum sit prior acta foras.
Quid? deducta mihi? nolenti obtrusa profecto est.
Quae genus, unde domo, nupta sit ista, rogas?
Filia Saturni, et Furiis tribus addita quarta est:
Et stygiis alita est et Phlegetontis aquis.
Hinc quoque querquerus horror, et hinc tremor igneus Orici
Alternas statuunt in mea membra cruces.
Nomen et huic dicam? Febris est Quartana. Quot estis,
Protenus in nomen despuitote sacrum.
Me vapor exurit, me congelat ardor eodem
Tempore res monstro est proxima, vera tamen.
Et iam quinta novos emensa est hebdomas orbeis ,
Quum lecto affixum me mala pestis habet.
Quid dico affixum? Raptim sic atque datatim
Assolet ambiguam turba citare pilam.
Nunc petere ergo meos aude, Varni adcola , versus,
Corporis atque animi qui feror umbra mei.
Quin certum est durare domi. Vos laeta lubentes
Vivite. Nec vestro dignior alter Amor,
Post patruum sapuit saepe Iehova patrem.

QUID mihi cum Venere est? Trigintaquinque Magistros
Despondi Sophiae, Palladis auspicio.
Haec mihi Cura dies, haec noctes perdidit: haec me
Fecit ab uxoris secubuisse toro:
Hac tibi promissas evolvere carminis oras
Impedit, ut praestet vix breve lemma fidem.
Hoc, Musae, prohibere nefas a nomine nostro.
Mors est, ingratae frontis habere notam.
Phoebo etiam, Derharde, malo de carmine purga
Taubmanum, Phoebi mascula progenies.
At tibi ter felix sit in Hildeshemide pactum:
Regnet et in vestro mutua cura toro.
Phoebus Apollo dies, tibi conteret Ursula noctes:
Et tua nec nox sit, nec tua tota dies.
Hoc etiam voveo. Sic rem moveatis, ut also
Tu quoque cogaris secubuisse toro:
Scilicet infantes quum post siparia cunas
Mater per Senas moverit Hebdomadas:
Quas mea nunc, patre me, movet infantaria quintum.
O tua quindecies, te patre, faxit idem!

HUNICHI, varias quem daedala Musa per artes
Duxit, in arcanis ingeniosa viis:
Sat bene, satque diu generosum illum indolis igne
I aliam docture alio sub Sole iuventam,
Qua res Stetini rex Pomeranus agit.
Ludit ibi, sed more bono studiosa iuventus:
Colludunt Musae Gratiolaeque bonis.
Tu nunc exemplo ductuque magister in illis
Militiam formas unicuique suam.
O alios aeque Stetinum animaret acumen,
Ut similes vellent Pubis habere duces!
Musica res certe meliuscule haberet; et esset
Vis doctum Nostro maior in Orbe virum.
Suspectum verbum est, sed idem grave pondere veri est;
Et credet, quis quis rem ratione putat:
Magna Professorem laus est Virtute mereri:
Maior, Privatum Rite docere Gregem.
Cur Academiae flos sensim marcet? Inerti
Semina privatis arte coluntur agris.
Nunc Academiae, nunc et Pomerania gaude:
Pubis Stetinae est Rector Hunichiades.

PUTSCHIUS heic anno quum mecum viveret hospes,
Nemo alter vidit suavius hospitum.
Helvellam ille meam, mel ego sermonis edebam
Illius, o Iovia dulcius ambrosia!
Unicus iste meum dulce hoc torquebat amaror,
Quod nos divisit tam cito quinta dies.
Visus is est Batavi quaedam pictura Lycei
Scaligeraeque domus, cuius alumnus erat.
Qualia, quantaque privatam sepelivit in aurem,
Quis me sape domi magnificum facio!
Dum quaedam solus de tanto heroe domoque
Non nescire supra publica dicta putor.
Me fugiens reditus spe solabatur. at haec spes
Ut cito fatorum gurgite delicuit!
Fama quidtm revenit: sed cassum lumine luget;
Vitae, non famae: Fama quod ipsa probat.
Magna minabatur: magnis citus excidit et qua
Arte colossus erat, fragminis offa docet.
Nunc Famae luctum famae transcribit et aevo
Barthius. At tanto dum facit hoc Genio,
Nos desiderium PutschI minus urit: et istas
Novimus hunc posse exaedificare minas.

ECQUID agis, Burckharde; oculis mihi carior istis,
Carius et siquid esse potest oculis?
An te Consiliis dicam fundare Senatum,
Et iurata sacro Iura probare foro?
An rem Pupilli, querulive Clientis ad Aequum
Exigere, et tricas solvere Caussidicum:
Caussidicum, Recti qui depravare tenorem
Aut Odio aut Pretio vel Ruditate solent?
O genus hoc pereat venale! peribit: et haeres
Tertius in cineres isse queretur opes.
Tu vives, Burckharde: et quem non Gratia, non Vis,
Non Odium a recto spexit, habebis opes,
Progenitique tui. Tibi sana Nodestia voti
Contrahit expertes ambitione dies.
Doctoris titulum poteras a Iure mereri:
Non vis. Ius scire et ferre, sat esse putas.
Sed tamen haec alias. Hodie, burckharde, memento
Debita Natali reddere iura tuo.
Burckhardo sacer iste dies. Vivamus, Amici,
Qua luce incepit vivere noster Amor;
Noster amor Clanerus. Amant hunc castra, Lycei,
Pompa Senatorum, Civicus ordo Suum.
Et Pietas Rectique fides tua cognita caelo est.
Hinc tibi pro meritis gratia larga fluet.
Nos voto eventum, praesensque iuvabimus usu
Laetitiae. Festum quid nisi festa decent?
Esto, quod es, Clanere. Sequi mediocria, magnum est.
Natalemque animo semper habeto parem.
Anno cIc. Icc. VI.

CETERA quem sterilis uteroque effeta, senecto
Enixa est, muto Flamine, mater anus;
Indice qui digito Caeli pronuntiat Agnum;
Quique Salutiferae doctor et Auctor Aquae est
Cui caput infami saltatrix Pamphila voto
Praesecat, et Regni dimidii instar habet:
Huic fiunt hodie sollemnia debita Vati.
Et tibi, Powisci, pars datur una Sacri,
Qui commune geris Iohanni nomen, et illa
Lotus aqua es, primus quam sacrat auctor Aquam.
Suffurare tuis hodierna negotia Musis,
Indulgens Genio ius epulare tuo.
Tecum operentur idem, quos Uswaldina sub uno
Dulcis Amicitiae Mensa tenore cibat.
Hunc hilares sepelite diem mulsove merove:
Sobria sed tamen haec vestra sit ebrietas:
Quali credibile est sese invitasse Catonem,
Quique olim Musis Euphrosynaeque litant.
Nunc vitam in vino quaerunt, et Nestora potant.
Mos vetus; at morus mos tamen usque fuit.
Vita, valetudo caelo deducitur, Omnes
Exhauri trullas, et genus omne meri;
Otho aegrotabit, fuerit si clinicus Otho:
Nec fieri hinc uno sanior ungue potest.
Et res absurda est et talis forma loquendi;
Dicere, Pro alterius posse salute bibi.
At tu, Powisci, doctum genus inter Equestres,
Salve, et Iohanni sic mihi saepe lita.

PROFER aquam: nemo est, qui quaerat, An, humor in ista,
Ni fuerit mentis impos inopsque suae.
Doctorem memora: tibi quaestio prima movetur;
Ecquid is et Doctus Doctor in arte sua est?
Ridiculum Wassee. solet tamen hocce rogari.
Atque utinam risus quaestio sola foret,
Non etiam probri! Probrum est damnumque magistrum.
Non callere sui dogma magisterii.
De me; Doctores, nisi Doctos, non ego novi.
Unde sedista tamen quaestio nata fuit?
An, quia ventosae quidam crepitacula famae
Mercati, solidae nil habuere rei?
Sed cauponari titulis quis credat Athenas?
Vix ego. Res tamen haec credita, crede mihi.
Doctor, palmare est. sed depalmandus uterque est,
Qui Doctorem auro vendit emitque suum.
Doctrina et Virtus pretium est, quo Doctor ematur.
Sires argenti est, morio Doctor erit.
Non ita tu Wassee. Tuis Ius militat armis:
Invictumque tua se fore credit ope.
Credit et hoc alius; et idem Basilea, trecentis,
Qua Themidos regnum est, certior una viris.
Hinc tibi Purpureum Docturae imponit honorem.
Nunc Augusta mihi es! nunc Basilica places!
Doctores alii titulorum e schemate laudent:
Doctorem-Doctum laudo ego VVasseaden.

ATQUE utinam mea me laxare negotia. possent,
Illa catenato serta ministerio!
Nam Parnasi omnes nondum deplevimus undas,
Nec puto Taubmani dememinisse deas,
Olim Pierides, quas vertex ille bivertex
Sacra Poetarum corda rigare videt.
Vellem ordiri elegos , longaeque exordia tractae
Ducere de socrus Coniugiique colu:
Illa nempe colu, qua Parca triformis elenchos
Vitae lanifica nevit utrique manu.
Nunc vetor. Et fuerit pretium fortasse vetari.
Nam quid ego vulnus, quod coit, ungue, secem?
Desiit esse tibi Socrus tua:desiit Uxor.
Quid tum? Neutra tuo desiit esse Deo.
Et nolles nunc esse tuos, si libera voti
Optio. Quis caeli gaudia mutet homo?
Ipsemet ibis eo: sed vellem serius ires.
Nec Socrus ad nostram nec redit Uxor humum.
Haec libi filiolam patri, neptem illa reliquit:
Quae desiderio sit medicina tuo.
Forte dies aliud dederit medicamen, (et opto:)
Quo caleat vidui secubitoris hiems.
Sic alios Erato meminit Taubmana calere
Longa Sacerdotum quos fovet unda togae.

PROTENUS Aoniae meritum caput exsere, Lauro,
Ian-Zetznere tuum, Vite Sebalde tuum:
Ambo Salutaris nunc olim Fontis alumni;
Nostrae cultores hactenus ambo domus.
Hanc Godelmanus vestro tramisit honori,
Muneris interpres, dive Rudolphe, tui:
Meque suam redimire vicem sacra tempora Vobis
Iussit, et in Vatum ponere Utrumque choro.
En redimo, ponoque. sed hoc quoque sensibus imis
Fortius impressum Carmen utrique volo:
Este pii. Pietas anima et laus unica vatum est:
Virtutique suum conciliate decus.
Doctorem optatis? Caesar se Scaliger offert:
Exemplum? e nostra gente Melissus adest.
Sol nondum vidit, doceat qui rectius illo.
Multum profecit, cui placet iste Liber.
Et placuit vobis. et ob hoc Parnasia laurus
Cingere Musaeas gestit utrique comas.
Sumite quaesitum meritis et carmine fastum,
Bina Poetarum corcula Francigenum.
Et quoties Paulina dies illuxerit olim,
Este huius memores atque loci atque Mei:
Sed Lauri inprimis, quae vos, me interprete, cingit
Godelmana fides Caesaris auspicio.
Anno cIc. Icc, VI.

PROMISI. Promissa solent curare Poetae
Scilicet, et pactam vix temerare fidem.
Luciferos aliquot Misneiae Lipsidis hospes,
Et non ingratus forte, Poeta fui.
Vidi ibi. sed quid rem vaga per dispendia ducam?
Urbs compendiolum est Orbis; et Orbis amor.
Auctor in hac alius, quae vult, miraculae claret:
Hoc auctore venit carmine clara Venus.
Esto suum cuivis pretiumque et forma puellae;
Tres tamen eximiae pondera laudis habent.
Prima oculis mihi visa; sed auribus hausta secunda est:
Tertia vivifico picta colore fuit.
Quod si peniculo non deliravit Apelles,
Et mihi nil supra, Iane-Peera, fidem;
Haec mera Diana est: Venus altera, tertia Pallas.
Sed taceo reliquas. Anna Diana veni,
Quae Callenbergo sata patre virago superbis,
(Eximium Themidos qui genus ipse deae est)
Quaeque Hutteniadae iaculatrix nympha fuisti
Hactenus; ipsa tuo post iaculanda viro.
Omnia qui vidi, nil non laudabile vidi,
Qua pictam ad medium pectus imago fidit.
Vertice surrecto crines plectuntur in aurum;
Exacto fulget aequore frontis ebur:
Umbra supercilii sensim lunatur; et istic
Instruit insidias delitiosus amor.
Illa hirquos vexat, oculique volubile telum
Limat; et in vultu pignora mentis alit:
Nec nimiae aut minimae nares: os, quale Dianam
Praxiteles olim dixit habere suam.
Purpureas confunde rosas et lilia; malas
Pinxeris. in mento pulpa modesta sedet.
Excitat horridulas strophio luctante mamillas
Pectus, et a gemino poma rigore tument.
Hac pictura tenus. Si me non fallis Apelles,
Haec merito iuvenum publica cura fuit,
Nobiliumque domi spes invidiosa procorum;
Quam nunc hibernis mersit Elister aquis.
Hutten habet. Pubes, aliorsum mittite votum.
Hutten habet praedam: spes perit ista procis.
O habeas, Hutten; multosque (quod auguror) annos:
Regnet et in calido mascula nympha sinu.
Munus utrumque Dei, Virtus et Forma puellae
Interior flammae causa fuere tuae.
Invidiam plorare iube. Sunt fata maritis
Propria, quae temere nemo migrare velit.
Anno cIc. Icc, VI.

SI vis, sique potes, Phoebe, hisce Novembribus horis;
Carminis et Medicae, Phoebe, repertor opis:
Tolle minas hiemis, densasque in vellera nubes
Disice. Natalem nunc Theodorus agit:
Ille sui stirpis Theodorus nobile germen,
Plantavit patriae quod Plateana manus.
Fallor, an auctumno rarescunt nubila caelo?
Non fallor; suai tempora Veris eunt.
Salve pulchra dies, Natalis conscia tanti,
Hac facie et deinceps ad tua sacra veni.
Nempe hoc Canities Plateani et candida Virtus
Et felix Medicae cura meretur opis.
Magnus erat magnis; interque Machaonas illos,
Quis debet famam Leucoris alma suam.
Fendi, Millichi, Naevi, G?arine , (quis omnes
Enumeret?) vestram laudo citoque fidem:
Inprimisque tui magno Peucere Philippo
Aemule, iudicii mirer amoque Notam;
Qua commendabas Procerum primoribus olim,
Tam carum et medico iure fidele Caput.
Summa; domi bellique bonae plenissima famae
Puncta tulit Iuvenis: nupsit Hygeia Seni,
Quam toties servat: caelebs hinc cetera vivit:
Estque illi suboles, quam Medicina facit.
Progenerare hominem, et genitum retinere saluti,
Par decus. hoc animi, corporis illud opus.
Ergo Dei-donum, Theodore; fac omnibus ornes
Laetitiae numeris hoc Genitale sacrum.
Quae facies rerum est, qui scire queamus, an, unquam
Nobis haec vivis sit rediviva dies?
Sit, non sit: Deus est qui vivit, et ordinat aevum.
Hic mortem et vitam, nostraque nosque regit.
Interea, quod utrique datum est, curemus honeste:
Quodque praeit fatum, sponte sequamur iter.

ITO foras, Febris ito foras, aut ut ere nostris
Moribus at qui uti non potes; ergo foras.
Non Saturni opus est, sed Fabri Nympha Grunero.
Cuivis Saturni filia nube viro.
Tactile corpus homo, non querquera tormina divae
(Si dea, quae Furia est Quarta) Grunerus amet.
Hoc bellum bellum est, paribus quod cernitur armis.
Ignis in igne gerat proelia , carne caro.
Hactenus incenso mediae fornacibus Aetnae,
Excussit penitas Febris in igne fibras.
Nunc alio Venus aequa tuum cor adustulat igni,
Quem fovet aureolo Nympha Rosina sinu.
Illa Rosina Fabri, quo nemo fabrilia tractat
Acrius, et medicam rectius aptat opem.
Exemplum Grunerus adest. furialis Enyo
Iactat in hunc crudae flammea tela febris.
Consulitur medicina Fabri. Faber ocius instat,
Vimque Febris pulchri decipit arte doli.
Dumque uri Quartana suo putat igne Grunerum,
Versat in affecta parte Cupido faces!
Verset, verset. et alternis ardete medullis
Hinc Victrine tuis, inde Rosina tuis.
Quique maritali se pinxit imagine Christus,
Laudati faciat sitis imago tori:
Qualis ad hunc Albim est Uswaldus et Ursula; qui se.
Vobis affini proximitate iugant:
Et qualis Spenlinus amor. o posset et illic
Tangere praesenteis officiosus amor,
Nempe meus! sed non patitur me iniuria fati
Aldeburga oculis Castra videre meis.
Ire Aldenburgum fatis mihi, credo, negari:
Sic nunc inmedia spes liquefacta manu est.
Iamque volucripedes visi per amoena caballi
Pulvere inundanteis praecipitare rotas,
Iamque vide bamur SchmuckI divertere in aedes,
Lipsida qui Peithus ornat honore suae.
Iamque. Sed haec subito omnia diruta disquesipata,
Omnia diruta sunt disquesipata. - Taubmani.
Anno cIc. Icc. VI.

TE nondum his oculis, Emmeni, et corpore vidi,
Qua tumet in Mysio Lipsia culta solo.
Sermo tamen tradux avidaeque licentia Famae
Imbuit audaci nostra Lycea fide:
Te tali et tanto membrorum esse impete natum,
Ut te mirari possit et ipse Cyclops;
Si mensura mei Cyclops sit, et illa Philetae
Graecula qui plumbi pondere membra gravat.
Nunc mihi tu sapiens genitrix Natura fuisti!
Virtus compacto corpore maior inest.
Scilicet arbustum stramenque sub horrea condunt.
Capsella tegitur conchea bacca brevi.
Sic Phoebea tui breviorem in corporis arcam,
Thesauros medicae stipat Hygea rei.
Et qua se Virtus et qua Doctrina probarunt,
Quae brevitas contracta tamen Meureridi visa est
Legitimi decus et pondus habere viri.
Et pulchre sapuit. Nam fac sint ista puellis
Libera vota, viro nubere siqua volet;
Mole coarctatis nubent hae scilicet omnes:
Nulla volet longo nupta cubare viro.
Laudo. profusa virum cur per dispendia quaerant,
Si compendioli res manualis adest;
Praesertim in tenebris? Brevitas mihi mascula salve,
Inque puellarum semper amore cale.
Sitis amore pares, Emmeni et Maugari; sinon
Corpore: Meureriis et generate pares;
Quin etiam vobis. Sires mihi libera, talis
Et patris, et matris filius esse velim.
Sitis felices: ut, vestram ubi Lipsida ventum est,
Sit gaudere animo gaudia vestra meo.
Anno cIc. Icc. VI.

MINTURNI dono mittis, Bachmane, Poetam,
Minturni effigies ipse Poeta tui.
Multa tuae debet Milsingidi Gisa: quod ista,
Quam docte calles, instruis arte suos.
Quid sis aetatis, non novi; credo, virilis:
Hercle virile animi carmina robur habent:
Anne et laurigeri? sed in aurem hoc certus habeto:
Innumeris potior tu mihi Laurigeris.
Qui laurum virtute meret, mihi Lauriger esto.
Laurum multi hodie, laudem Egenolphus habet:
Natus ad exilii sterileis Egenolphus arenas:
Quamvis plena viri cantet avena Deum.
Canta, canta Egenolphe. patent habitacula caelo
Plurima, quae Christos teque tuoque manent.
Nemo extorris ibi est; immo, quae gratia Christi est,
Spero peregrina non moriere domo.
Salve, Egenolphe, ubicumque vagus teris advena terras.
Quando erit, ut dicant? Heic Egenolphus habet.
Ah, cur divitiae mihi sunt in paupere summa?
Cur hoc, cur aliud me vetat esse meum?
Mecum esses; doctorque meus doctoris et esses:
Mensa meo sumptu pasceret una duos.
Sic me divinum ingenium, sic candida tangunt
Poctora , sic Clario lingua secunda deo.
Ludibrium Fortunae ubicumque extorris oberras;
Perfer: adoptatam (crede) ferere domum.
At Bachmane, sacras felicius ure Camenas;
Infelix Sapiens si tamen esse potest.

NIL est, quod malim, Ioachime. Quid ergo volentem
Remis ac velis exstimulare paras?
Nempe Berolini spectatum excurrere fastus,
Atque oculis epulum suppedit are meis.
Heic Diestelmarius, nostri decus ordinis unum,
Me sibi qui toties voce manuque vocat.
Heic et Pistoris, quem malim cernere, quam. vel
Roma triumphanteis Caesariana tuos.
Heic alii meliore satu pars indolis altae,
Quos omneis elegi non capit ora mei.
Sed mihi quo pacto fas sit parere vocanti,
Leucoreamque iterum destituisse domum?
Vix dum me reducem stitit huc Franconia nutrix,
Forsitan hoc numquam post adeunda pede.
Mensem aberam: mensu visus diuturnior anno est.
Nec sat adhuc mihi sic redditus, erro domi.
Dumque absum, vis tanta rei constuxit agundae,
Ut stupeam, et dubium copta lentet opus.
Communi tamen et pubes pro parte docenda est.
Neglectum officii vindicat ira Dei.
Umber et heic Plautus lucem meditatur ab umbris
Nunc tandem. o Critico saeva palaestra flagro!
Quem si Chalcographi sine me Censore procurent,
Quid nisi mendarum Punica messis erit?
Quin Mea neglecti posset me arcessere pensi,
Si toties viduo secubet alsa toro.
Arcessat Mea me? Ioachime, sit indole tali
Sit tua. sedati plena cupido modi est.
Si tua, quod spero, Sperata modesta fit aeque,
Altera commodior nulla marita viro est.
Primus amor thalami iucunda furoris imago est.
Vos nunc igne suo macerat iste furor.
Temporis accessu mitescit, et igne remisso
Fratris in affactus atque Sororis abit,
Aut qualis matri gnatum descendit in unum:
Quo solet affectu me redamare mea.
O tua te Catharina pari! Condignus amari es,
Quem Charis et pleno numine Phoebus amat;
Plus et utroque Deus, casti qui fundus amoris,
Et qui vos aurae caelitis igne iugat.
Hic idem iunctos pro voto curet amores,
Hoc precor: hoc Pietas vestra merere velit.

LIVONES furiae exagitant civilis Enyus.
Et non-humanae tormina cruda famis,
(Posteritas credes? audacter crede. malorum,
Fingere tanta quidem nemo Poeta potest.)
Tutamen, o Plini, famosam e pectore curam,
Exigis, et laetum fronte minaris opus:
Formosamque domum generosa a matre puellam
Ducis ad ingenui mutua pacta tori.
Dicam quod res est. Animae sapientis acumen,
Quo pollere soles, heic quoque cerno tuae.
Hactenus occultas Naturae accedere parteis
Ausus, et haud unis enucleare modis.
De caeca Ventorum anima, facieque Colorum, est,
Deque Venenati corporis ingenio,
Et de Magnetis, quod inenarrabile monstrum
Et quod Dulcacidi miscet utrinque vices;
Dixisti: et solidis animasti singula nervis;
Naturae mystes Carus ut Aeneadum.
Nunc illos etiam labor est tentare recessus,
Aeneadum- genitrix quos tegit alma sinu.
Et cur invideant? Naturae parte sub ista
Ingenio similem forte Tui invenies.
Invenies. alias qui res tam figis acute,
Adres uxoris quei sit acumen hebes?
Utere sorte data: ac multis e milibus aude
Erigere et festa fronde polire caput.
Simorum probitate tuae par Ursula vitae est,
Coniugium probius non alit ullus amor.
O fiat, Plini! siet. Pietate mereris.
Nec, cui sit melius, dignior alter homo est.
Cetera Sambsonius, patriae spes altera Rigae.
Si capitis res sit, non dare plura queam.
Vive, vale: decimoque mihi rescribito mense:
Plinius et Plinii silius ambo valent.

NOX illunis erat, nec dum sopiverat omnes
Prima quies: medium sed prope noctis erat,
Caenatum me duco foras, et nota viarum
Transmitto : comites unus et alter erant.
Ipse figuratos testudinis increpo nervos,
Terpsichores digitis gnarus obire vices.
Hei mihi, quam caeco Sortis rota vertitur aestu!
Quam cito laetitiae nomen inane perit!
Dum placeo mihi, dum penitas animare medullas
Gestio, dum melico proxima quaeque favent:
Ecce repente nova turbatur imagine fatum:
Atque mihi atque meis eripior numeris.
Fertur in occursum doctis infensa Camenis,
Nescio quot numero, nomine quive, cohors:
Non alias animosa cohors. odiosa simultas,
Et clandestinis nox nimis apta dolis,
Et Cereris liquor, et calcar feralis Alectus
His animum et ferrum subdidit et facinus.
Nunc opportuni credunt rem temporis esse
Unum pro multis excruciare caput.
Meque probris instant tumidisque incessere dictis:
Eque his ad plagas ire, licere putant.
Quodque putant, audent: sicamque in veste latentem.
Expedit ex istis unus in hancce gulam:
Meque ferit caeco , de quo nil cogito, punctu.
Scilicet hac tendit publicus arte latro!
Sentitur mihi sica prius, quam cernitur. ab quid
Cernitur? A tanto vulnere posse datum est
Cernere mi quicquam? cui ferreus ilico somnus
Pupillarum aciem clausit inerte situ.
Nec me supremum sociis Vale dicere sivit
Obstructum nimio sanguine vocis iter.
Sed quid tum? quod voce loqui verbisque negatum est,
Mecum devotamente loquebar Have.
Nec tibi sit dubium, Pater, o Pater optime; Mater,
Optima mater; amor cordis uterque mei:
Vosque mihi nexi germani sanguinis usu,
Optime tu Frater, optima tuque Soror:
Ne dubium, ne sit, me puncta novissima fati
Clausisse in Christum iustificante fide.
Nec refert, quo quisque modo, modo sancta loquatur:
Saepe aegri loquitur cor, ubi lingua tacet.
Nec refert, qua quis moriatur imagine leti.
Unum iter ex aequo ducit ad astra pios.
Astra mihi sedes: heic vos exspecto beatus.
Huc mea vos cupidi, non ego vestra sequar.
Tuque Pater, Mater; Frater, Soror; omnia versu
Atque iterum atque iterum nominitanda meo.
Ne me plus nimio lacrimis urgete. reperta est,
Indulgente Deo, iam mihi tuta quies.
Qui de flet miseros, huic fletus causae parata est:
Me fletis frustra, qui miser esse vetor.

PRUDENTER, Holschere, hominis vulpecula! Ienam
Deseris, et nostra civis in urbe sedes.
Nec cedis tamen ante iugis Thuringidos orae,
Affectus statuas quam monumenta tui.
Quaenam ea sunt? ubi Res veterem sepeliret Adamum,
Surgeret humana si redivivus humo.
Morte alias functos tumulamus: at ordiner verso
Vivus hic in vivam Re tumulandus humum est.
Surgere saepe solet: tumuletur saepe necesse est.
Obvia nec quaevis hunc decet urna virum.
Sit licet improbulum veteris conamen Adami:
Hunc Libitina tamen semper honesta tegat.
Prudenter res ergo tuas, Holsohere, sapisti,
Lectus in hos usus cui locus ante fuit.
Et ne quis violet pactum vespillo sepulchrum,
Iure bono custos addita Virgo fuit:
Virgo probae fidei Flacheae gentis honesto
Clara satu: Holscherio nec prohibenda toro.
Quid? prohibenda? citis, Holschere, volato quadrigis,
Iena racemiferis qua stat amicta iugis:
Heic bustum Adami, et busto superaddita custos
Tradentur larga conditione tibi.
Eventus sperate bonos: Deus adiuvat ausos,
Qui vestri princeps auctor Amoris erat.
Saepe renascentem pro Re tumuletis Adamum,
Ut novus e veteri saepe resurgat homo.

QUI mihi viginti (tot enim nos novimus annos)
Visus es experteis ignis habere fibras:
Guntzenhusa Venus flammis animata Sibyllae
Torsit inexstinctas in tua corda faces.
Ustus ut auctorem flammae vehementius uras,
Quam qui vicenneis traxit in igne moras.
Nec temere est. quis enim talem non urat, et uri
A tali tantae virginis igne velit?
Non oculis ea visa mihi: sed nuntia fama
Florentem electi clarat honore boni.
Et credo. nam cur tali Loesere, puella
Non te dignetur cura paterna Dei?
Te, qui sis priscae specimen probitatis, et auctum
Doctrinae cultu divite pectus alas.
Quamvis ista tuis poterat minus aequa videri
Promeritis scholico senta palaestra situ.
At tibi tempus erit, quum debita ponere tantae
Praemia virtuti Principis Aula volet.
Tu modo, quo polles animi patientis asylo,
Sortem humilem celso pectore suesce pati.
Saepe silentioli momenta levissima prosunt:
Saepe insperatum specula robur habet.
Interea pro sorte nova tua gaudia gaude:
Et gaudere eadem gaudia crede Deum.
Nempe Deum, qui tanta tibi spectacula nymphae
Eligit, et socio iungit amore tori.
Hic det, ut a vestro, qui fient porro mariti,
Exemplum cupiant sumere coniugii.
Ac licet in longos satagam me tendere versus:
Quis mihi descriptos Scriba daturus erit?
Num tu, Taubmanae qui dextra vicaria pennae
Dictus es, et nostrae Palladis oeconomus?
Fingere ab ingenio versum, quam pingere malo.
Usque adeo invitis, quae mea, signo notis!
Tu scis. et sine te quondam exscriptore fuisset,
Vix Operis superent tertia quaeque mei.
Sed votum ingemino: De vestro deinde Mariti
Exemplum cupiant sumere coniugio.
His et quae debent, et possunt, omnia vovi.
Omnia, quae vovi, fac rata, nate Deo.

PISTORI arcanas fari doctissime sortes:
Cui Pietas imam flammat anhela animam:
Qui pars Mystarum es, qui pars es et una Sophorum,
Qua vada Franca sacris Odera clarat aquis:
Sic tua fit primo domus imperfecta cubili?
Illaque coniugii copula rupta tui est?
Quid sit hone sta fides, quid et ignis in igne marito,
Novimus. Uxoris flamma fidesque docent.
Hincque tuos sperem metiri posse dolores,
Ignea cui simili vis in amore viget.
Certe metior hos. iremque in stebile Carmen,
Ni prius effletum pectus, et ossa forent.
Aut siccis mea fata oculis spectata putatis,
Quando efferretur filius, alter ego?
Alter- ego, sed amore, sed uno sanguine, et uno
Nomine. sed non tam cetera patris erant.
Vervecum in patria censor me dixerit ortum:
Tanta illi prae me vis erat ingenii.
Hoc est, quod lacrimis oculos emulsit: et hoc est,
Quod prohibet lacrimis condecorare tuam.
Fac, me posse, tamen: quae fletae gratia restet?
Quod decus a lacrimis ceperit illa meis?
Sat tua fleta domi, satis et decorata Pelargo est,
Clarior humano non erit elogio.
Scripta tuae tumulo spirantia verba legebam;
Qua lingua atque oculo, quaeris? utrumque mihi
Praecidit stupor; Ista tuam meruisse; Pelargum
Tam doctis meritam notificasse ?ypis .

QUID mihi Pompilumve Numam, geminumve Quirinum,
Ob merita in caelos, Tullia Suada, locas?
Si meritis homines caelos adscendere possent,
Et non mortales participare deos:
Posse reor facere hoc unos, praeque omnibus unos,
Qui pariunt doctos aere loquace libros.
Credibile est istam qui princeps extudit artem,
Celsius humanis exseruisse animum.
Namque ut nunc-mores in peius abire minantur,
Pessum cum Musis iret Apollo suis:
Quin imo ivisset iam pridem, hac absque fuisset.
O mihi Daedaleae sacra Reperta manus!
Quisquis amas operum meritis extendere famam;
Dives opum, huc operas, huc age confer opes,
Sive Magistratus, seu nobilis ordo Dynastum es.
Hic vestram inprimis flagitat ausus opem.
Nec te paeniteat tendentis in ardua cepti ,
Vastilabe, Aonii vivide cultor agri.
Conatus animato tuos, et gnaviter Orbi
Docta laboratis scribito verba typis.
Sic Vasto Musaea olim tibi Copia Labro
Fundet inexhaustae laudis et aeris opes.
Sic quoque Pierides aucto cognomine Musae
Te duce dicentur postmodo Lemgoides.

ET tamen esto aliquis tandem modus, esto dolendi.
O Superi! Leium conteret iste rigor,
Pro vestra pietate tamen miserescite Leium:
Pro vestra? Leium pro pietate sua:
Aut pietas fraudem Leio sua fecerit uni?
Fecerit? o miri numina consilii!
Sustulit atroci pestis Borussa veneno
Effigiem Franci pectoris Artomeden:
Franci? Franci et Leiaci. Sed nulla dolendi
Finis adhuc. sequitur Filius Artomeden:
Filius, ille animam, ille suum de corpore Leii
Corpus habens. Neque sic meta doloris adest.
Hesterie sequitur Gnatum Artomedenque mariti
Dimidium Leii scilicet Hesterie.
Leius et Leius, post tanti funus Amici,
Post Gnat , post et Coniugis, esse potest?
Taubmano excussit Taubmanum et debita Leio
Carmina Leiacae tanta procella domus.

QUOD bene sit: Gothe, ede caput: tibi Lautus obibit
Godelmanna comas, CAesaris auspicio.
Qui Pragae ad sacrum modo Caesara Saxonis os est,
Is, Taubmane, meas, dixit, obito vices.
Ecce obeo: Lauruque tuos innecto capillos.
Scilicet a Musis haec tibi Serta dari.
Ingenium atque Artes faciunt, non Laurea vatem.
Haec tua sunt. bis tu iure Poeta mihi es.
Utere iure tuo: Vatesque adsuesce vocari:
Ac titulum meritis aequiparare suis.
Et Deus et Virtus, Aquilaeque biverticis altor
Caesar et Aoniae docta reperta manus;
Quique sui memores alios fecere merendo:
Hi tibi victuro carmine sudor erunt.
Iamque aliquid te dignum audet vernantibus annis,
Quod creet emeritis patribus invidiam.
Mento alii, tu mente prius canesce: nec audi
Dictum istud trivii; Quis sapit ante diem?
Non aetate, sed ingenio doctrina paratur.
Hac tu, Gothe, senes visus haberes dies.
Quamque Pater meruit tuus ille, Poetica Seirem,
Seu Graium fingat seu Latiale melos,
Haec laurus servata tibi est. debebat in ipsa
Prole coronari patria canities.

I CURAE tutela meae quadriennis ad illum
Qui tibi perpetuo tempore Tutor erit.
Qui primum est ausus pupillo innectere fraudem,
Hanc in prole sua debuit ipse pati.
Opto meos olim tali quasi patre foveri,
Qualis in orbatam patre patronus eram.
Hincque aliquot sperem me grates posse mereri.
Si fero, mirabor. forteque primus ero.
Verum ito, sospesque veni Culmbachidis urbem:
Urbem quae patrii clara smaragdus agri est.
Pulchre habito: sed si qua foris habitanda sit aedes,
Mallem ibi vel caelo degere posthabito.
Quid tumidos mirare logos? intelligo caelum,
Quod sibi quisquis homo quaque figurat humo.
Huc te pelliciunt Schertzeri vota: quid? immo
Vota tibi pariter mille petita modis.
Illic lege nova dederis ioca seria fratri,
Qua vetus Isacio lege Rebecca dabat.
Ut patrios si forte Lares, si forte reviso,
Obvia cum multo pignore mater eas:
Quaerentique Satin Salve? Satin omnia, dicas.
Nec plura. O Deus hoc, o fac Utrique ratum!

QUOS alii precibus exsculpere saepe solebant,
Ultro versiculos offero, Paulle, meos.
Et peccem, nisi sic peccem. Sunt plurima, quae te
Quovis officio demeruisse iubent.
Mira tua est probitas, et Candor, et ardor in artes,
Ingeniique acies, iudiciique fides.
Ingentesque minae, quibus illa arcana Galeni
Naturaeque inhias interioris opes.
Haec poterunt alio laudes a Vate mereri.
Me fecit pietas officiosa tuum,
Qua tu nunc olim pernox et perdius aegrum
Curabas patria sedulitate meum.
Illum nempe, meum qui patris nomen habebat,
Patris et effigiem, patris et ingenium.
Ab quid, Et ingenium, dico? data vita fuisset,
Praetam felici germine beta forem.
Ille et Lipsiaden nec patrem et Scita docentem
Stoicidae potuit morte movere sua.
Sic tamen, ut Patri medicinam fecerit orbo
Verbis quae poterant orbum animare patrem.
At nunc, Paule, alias proficisci pergis Athenas,
Altius et medici templa levare Sophi.
Fiat, fiat: et Hippocrati celsum erige templum:
Inque novo templo numinis instar habe.

PRIMUS amor Phoebi Daphne est. hanc nuper amabas.
Et tibi cessisset Phoebus amore suo:
Ni Venus insidiis hos excepisset amores:
Et, si quid reste iudico, iure bono:
Immo tuo quoque, Iane, bono. quid laurea Daphne est?
Amplexu, praeter sinciput, ecquid obit?
Fac tamen, occiput hanc et sinciput amplexari:
Pars quota sit voti res ea, quaeso, tui?
Hoc sensit arguta Venus, Daphnenque morando
Supposuit votis utiliora tuis,
Ursam pro Daphne: sed qualem scilicet ursam
Quisque velin medio vellet habere toro.
Haec tibi non tantum, qua Daphnae propria sedes,
Amplecti capitis tempora summa volet:
Sed. quaqua corpus partes descendit in omnes,
Repet, et in toto corpore corpus erit.
Fallor an hanc Ursam (tibi si venabula praesto)
Nempe voles; sed et illa volet. sic una voluntas
Mella Cupidinei non dabit una favi.
Quin habeas Ursam: sed ut hac habearis ah ursa
Tu res huius ages, res ut et illa tuas.
Cetera felices sitis quoque, nubile compar,
Qualia nupturis vovit uterque Gothus.
Hoc addo: Tecum sic carmine filius olim
Certet; ut hic, Genitus cum Genitore, Gothi.

NESCIO, quo Praetore suas haec Quaestio parteis
Egerit, Aonii Praetor honeste fori.
Utrum uxor sit habenda viro, cui Pallas amica est,
Aut qui se vulgo pro Sapiente gerit.
Quid mentis tunc esse tibi rear, optime Praetor,
Quaestio si puteal vexet et illa tuum?
Illa tuum? Quin tu quaere, utrum sinciput aegrum
Sit mihi, qui dubie quaerere certae velim.
Dum Catharin ducis, quo nomine credita priscis,
A nostris dicta est una patrona Sophis;
Nonne probas, Sapientem etiam iuga libera nuptae
Debere ingenuo posseque ferre toro?
Huic certe non ipsa velim Sapientia nubat,
Qui negat uxoris dulcia amara Sopho.
Utere quaeso tua, sed et utere more modesto.
Elisae ingenium si gerit illa meae;
Mirabor, Praetor, lapso nisi dixeris anno:
Uxores Sapiens debet habere duas.
Interea tamen unus eris contentus in una.
Sic vos unus amor nectat, et una salus.

EYSELIDE, iuveni quem flore sequacior Hebe
Tollit, ut in celsa fraxinus alpe caput.
Nec tamen exsuccos stringit tibi corpus in artus,
Plena sed in solidum roborat ossa virum.
Quin Iovis incremento Animae patrima virago
Incrementum animi par dat ab igne sui.
Spiritus et numeri tantum fecere Melissum,
Quantus ab Augustis non fuit ingeniis.
Sed quanti vel erant numeri, vel spiritus; ambos
Nunc in te Phoebus spirat honore pari.
Phoebe, audis? si te, si carmen adulor amici,
Laudem ego cunctorum carmina; nemo mea.
Et fuit insubidi manus illaudata Cometae,
Qui laudem in lauru quaereret ultro tua?
Crede mihi; tibi qui dat serta Poetica Laurum,
Illi tu laudem, non dabit ille tibi.
Quin simul et Themidos secreta volumina tractas:
Idque profecturo iam tibi causa viae est.
Grator iter: quamquam minus haec discessio grata est:
Sed tamen, ob votum nobile, grator iter.
Sic animus certamen erit cum Corpore magnum,
Utrum maiorem fecerit Eyseliden.

LOSERE, augustas cui Magnus-Saxo Curuleis
Credidit, et Stabuli nomen Equestre sui:
Quae tibi mens-animi, quae tunc fuit? obsecro cum te
Nuntius hoc saevo tunderet auspicio; (is Cor,
Personius Fuit. Is Linguam mihi contudit,
Is Cerebrum, fecit me lapidem iste lapis.
Heu Vita! ut nulli vitalis es Orbis alumno!
Vix sumus, et Fuimus. dum loquimur, morimur.
Quam breve tempus iit, quum PretschI hilarisque lubensque
Nobiscum longos conderet ille dies!
Eheu, cis paucos condendus et ipse; sed urna;
sed mihi funesto carminis elogio!
O, me Simonidis animaret naenia ; quo te,
Personi, dignis imbuerem lacrimis!
Quid lacrimis? Lacrimas Princeps sibi comparet auro,
Si fieret lacrimis huic medicina malo.
Saxo Pater-Patriae, aemisit tuae Curia Patrem;
Doctorem summi Nostra Cathedra loci.
Sed Deus hoc fecit. nec causam quaere. Potestne
Qui Bonus, et Bonitas ipsa, patrare Malum;
Salve, Personi: quem saepe fuisse saluti
Patria confessa est et Schola nostra sibi.
Nunc Cinis es, per quem Res - publica floruit olim.
Hoc qui miratur, cras cinis esse potest.
Et cinerem frustra redivivum poscimus Orbi,
Se tamen in gemina Prole reliquit humi.
Hi tibi sint curae, cui res Personia cordi est.
Sic in Prole sua post redivivus erit.