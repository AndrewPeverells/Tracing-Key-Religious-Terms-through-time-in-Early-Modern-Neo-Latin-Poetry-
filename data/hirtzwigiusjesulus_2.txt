SI quisquam est, qui placere se studeat bonis,
Quam plurimis, et minime multos laedere,
Drusum, quo in sectatus studio sim herum meum,
Id ita vos ipsimet testes estis mihi.
Quid fiat? UT fit, magni officii gratia
Minima: minima culpa non nisi sexcentis licet
Plagis. Hoc prius, illud posterius videbimus.
Nuper admodum, cum Drusus ex solo loco
Alicunde meditatus veniret, eo obviam
(Cum ista obviam itione Dii non erant Vii )
Moneo sane, non, quam familiari mode.
Here, Quae res i se, neque consilium, neque modum
Habet ullum, eam consilio regere non potes,
Cecidere Delphis Pythia dum tusis super.
Quid ille? mox Titanicum tuerier,
Excandescere, iurare, vociferarier:
Hei mihi! cur non habeo spatium, ut de te, ut volo,
Sumam supplicium? (superis ego ago gratias)
Namque hoc tempus praecavere mihi monet me: (id ut
Bonum factum!) atque haud de te ulcisci sinit. Bonum
Factum! ut periclo exivi, apud me vix fui.
Nam, cum ingeniosus sim cordis habeo parum.
Verum, hoccine est humanum factum? aut officium heri?
Quo iure quaque iniuria compingere
Servum fidelem, atque officii memorem sui.
Sed BONUS pati mavult, mereri quam crucem.
Dein cum ultro citro cursitando exhauserim
Cottidie vires, et fuerit pro cibo
Insanum magnum moliri negotium,
Quid autem? tota gratia haut pili huius est.
Si magnum maxime faciam opus, non tamen
Apparet. Hinc, si fandi copia est data,
Cum voce prima torum me venalem habent,
Quae dico mox ipsis falsa ficta vana sunt.
Tam nempe herorum lepidus hic senatus est.
Quae si me tot non afflictent iniuriae,
Nimis nihili tibicen et Dromo siem.
Haec causa est, quamobrem Hero Druso aufugerim meo,
Cum Opis, tum utriusque pedis huius praeclara ope.
Atque sic a Romano ad Iudaeum contuli,
Cui SERVIO tantisper liberaliter,
Habeat simul, dum me ille liberaliter.
Sin, omnes quod facimus plerique servuli,
Cum veritate non succedet, utier
Licebit politis et factus mendaciis,
Multo quae inutilibus rebus sunt usui,
Ut nunc apprime aetas tergiversarier potest.
Sed cuius huc emissus, consto gratia ,
Est id ut expediam haut obscura diligentia .
Mensoris dimidio fungor, ut nimirum hero
Designem hospitium commodum, cum venerit.
Hoc data nisi omni opera Dromo effectui dabit,
Quanta tum in tergus eius, quanta cudetur faba!
Sed quem indicem accipio? quod sit omnium optimum
Hac tanta tota in urbe diversorium.
Quin, quae contra me est pulso primum ianuam
Ut, quem rogem, quis inde semet efferat.
Quanti sit preti , cum faciem videbo, videro.
Quis sonitu ac quis tumultu tanto aedes ferit?
Aperi ut videas.
Tranquillius! Tranquillius!
Nunc esse diu tranquillum per frigus haut licet.
Agedum quod hospitium hic loci est lautissimum?
Cur non conspicillum tibi offeram, ut signa videas.
EXERCET omnis orbis cauponariam.
OMnino sunt bini omni in infortunio,
Ut ploret alter, alter autem ut rideat.
Indicta quod nobis hic loci est indictio,
Hoc incremento, detrimento non erit.
Nam faxo aliorum ut lacrimae instillent meo
Marsupio, quod effetum non parum diu
Fuit: nunc est, ut fetura sententiam
Suppleat meam, et superfetet: quemadmodum
Lepores die hoc, uno edito fetu, altero
Alterum edunt. Nunc istuc eo ad cretarium,
Ut cum piperis bene multum culinae suppetat,
Tantundem cretae mercer usurariam
Provinciam. NON semper illa aestas erit.
Ceterum avem, quod possum ex cantu augurarier,
Domi foveo, hanc ad operam non inidoneam,
Mihi quae plures huc oblectabit alias.
Sed numquid dicebam ante? it urum me cito
Curriculo emptum cretam, qua , cum satum est, metam.
Cum mihi hinc in curiam sit eundum Phrygio,
Quod esse tu tui meministi muneris
Ut facias, quae ad rem faciunt faciendam mihi;
Vise huc ante ostium saepius, unde hospites
Veniant honorati, atque cura, vestibus
Unde ipse tute incedas mundioribus.
Quod iam mones, animus monuit dudum mihi.
Fero hic aliquantillum purae putae bonae
Solidaeque cretulae, laturus plusculum
E pedis vestigio, cum hoc meam tulero domum.
Nam ille quod mihi perridiculum accidit,
Quasi annonam quandam flagellat cretulas
Atque interusurium me ferme postulat.
Verum illa annonae oneratio vexat parum,
Quod minimo emam, sum venditurus maximo
Tamen. Non hodie primum artem doctus fui
Exenterare ditiorum sacculos.
Hanc materno cum lacte parvulus bibi.
Tantillus cum essem longas pinxi litteras.
Non continere me intra potui diutius,
Usque sordide nimis coquunt, quicquid coquunt.
Rima perspectavi quandam veneficam
Turpem. Tamquam, nescio, quid pharmaci
Coqueret, aut misceret aconita lurida,
Ita terribili flagrabat vultu femina.
Nunc hic auram capto at, quis adversum venit?
Hic est venustus hospes ille: hanc aviculam
E plumis nullus est, qui ne quit arbitrarier.
Quid fers hospes?
Quod tua non interest.
Quam visu facilis? quam dictu est affabilis!
Quaeso te quid geris? sine videam. Cur occulis?
Ut ne videre tute possis, quod seram,
Amo te, cum non abstuleris, cur absconditum
Magis cupias, quam in aperta lucem?
quia placet.
Quaeso autem, non possum propriam domum meam
Abire? tuis prae interpellationibus.
Quaero autem ex te hospes, potes esse inficetior
Rure inficeto?
Creta est. Viden quid amplius?
Nempe ut ex hoc albo supplicium hospites luant.
Si quaeram an satis sanus sis, hoc quid referat?
Numquid dealbandos vidisti parietes?
I sane. Hic scribet oblongas lineas meras.
Sequar intro, ut quid me postulet primum sciam,
Metuo ne particulam de albare tenear.
Ubi semel me extexero his ex aedibus,
Atque hoc ab avaro et impudente et sordido
Popa, et supra modum propina sordida,
Prosecto in longum perquam sufficiet mihi.
Ille comminiscetur rationes interim.
Eo, quando praesens in mora periculum.
Nam computare sicubi iam inceperit,
Non ante rapacem, quam veniam, de tabula manum.
NEmpe quod imperatum, ut imperatum fuit tibi
A me, ita tute effecisti recte Phrygio?
Ut imperatum sic paratum a me fuit.
Mundata sunt, polita sunt conclavia.
Quaeque ad manum esse oportet, haec sunt ad manum,
Ut, si sit usus, queat opus succedere
Sub manum, Quod si iam recte factum a me fuit
Et tu bene accipis habeo gratias tibi.
Quin et iam, ne quid desit, hic in ostio,
Auide quem excipiam peregrinum, hunc expectito,
Si plura me velis isthaec edissere.
Tua interest diversores aucuparier,
Ego in aedes me recipiam, tu inde obambules.
Si recte quicquam feci hoc faciam rectius,
Ne frustra sies. Ego, ut imperatum est, etsi abest
Hic adesse herum arbitror. Tunc metuo ego
Illum, cum hic non adest, ne metuam, cum assiet.
Nam QUI serui in oculorum tantum gratiam,
Quasi se laboribus velint confringere,
Heris usque adeo praebent operam strenuam;
Cessant autem, cum tergum verterint suum,
Et abdiderint ex conspectu se paululum;
His cum mihi nec locus nec sermo convenit,
Et centum horum nuce cassa, aut asse haut emerim.
Ergo ego ille sum? quem ludificarier placet
Tibi Grytare?
Tu me ludum facies nunquam Dromo,
Nempe centum drachmas apud te devorasse me?
Ita dico.
Centum drachmas?
adeo admodum.
Nimirum ego centum drachmas apud te perdidi
Nimirum tot perdidisti.
Tot ego perdidi?
Situ quidem Dromo ille es, qui mecum fuit.
Tribus ego mensis centum drachmas debeo?
Debes.
Tibi?
Mihi inquam?!
Sordido hospiti?
A quo, ut tu vir es, acceptus es lautissime.
Centum drachmis tres atri panis bucceae,
Et item tres vappae potiones pendulae,
Centum drachmis apud te vappam veneunt?
Centum drachmis paratae solidae pecuniae.
Centum drachmis ego tibi teneor?
Mihi.
Ego solus?
Tu solus.
Ego?
planissime
Numquam hoc argenti abs me impetrabis hoc die.
Redi in ius Dromo meum.
Vos hunc scelestum, nisi dat drachmas ocius
Centum, transversum rapite hinc, atque educite
Tibi quinquaginta numero, quietus ut sies.
A centum desit si unus teruncius, cave.
Habe, ut nactus es, qua iure, quaque iniuria.
Ibi ego in tonstrina, non diversorio fui.
Sed, utrum strictimne attonsus sim, an per pectinem,
Nescio prosecto, usque admutilavit me probe
Ille hospes, cum Dite qui omnia habet communia,
Praeter, quod eius ianuae haud aeque patent.
Istum nunc atriensem Peripateticum,
Ibi qui iam solus diem deambulat,
Convenire certum est. quid agitur?
Salve prius,
Itur,
Optimates quidam de Iuda tribu
Praemisso me, de diversorio sibi
Voluere provideri, quibus si operam potest,
Ut potest, herus tuus navare strenuam,
Navet. REFERENT magni magnificas gratias.
Exspectitamus de bonis mererier
Bene, Quantum in nobis erit hoc erit promptissimum.
Tu intro te recipe, et quae est ad dextram ianua,
Eam ingredere.
Phrygio!
Praesto sum here.
Phrygio!
Ego ibi ex alto procul advenientes hospites
Despexi, stationem quae mandata est obtine.
Nunc te parumper intra cohibe limen hoc.
Cave, unum pedem cave extuleris ex atrio.
Quid hoc est? quod Curaee dicebas modo.
Certe mihi obviam primo currendum erit.
Et iam tubas auditu percipio meo.
Cur mihi non sunt in curriculum quatuor pedes?
Cur non celeritate cervum supero aut Pegasum?
O quam salvus ego sum! salvum adventasse herum
Cum video, cum comitatu incolumi plurimo.
Concide si quid narraturus es Dromo,
Non ut in aprico, iam fabularier datum.
Recte mones sequimini, hospes Curaeus est.
Ut volo.
Salvum vobis adventum ad nos precor
Proceres. Locus hic, et haec conditio tenuis est,
Ceterum in voluntate nil desiderabitur.
Curaee, sane est et undiquaque salva res.
Da ceteris negotium apparitoribus
Phrygio, ut si diversorium hoc angustius
Siet, quam quod plures capere, possit hospites,
Extemplo in aedes alias alio transferant.
Fac ita ut iussit, ut deducantur isti.
faciam.
at ut
Diligenter.
fiet.
at mature.
fiet hoc.
Satin' mandatum istud tibi est?
ah rogare te?
Quasi difficile sit, numquid aliud imperas?
Item tu stipes, quid otiosus ibi hietas?
Quin istos proceres liberas ex ocreis.
Quaeso vos reliquos, huius ductum sequimini.
Quod si istae cursitationes durent diu,
Meum erit propediem non dumtaxat calceos,
Sed, si pote est, mutare utrumque simul pedem.
QUae dixi ut accurares, accurata sunt?
Quae illa?
Ut quam primum comparerent hospites
Auctoritate pollentes et gratia,
Tute ut ad Senatum deferres istud ocius.
Simul cum fieret otium a negotiis
Confeci istud negotium.
Factum bene!
Nunc mensas orna quando Cenae tempus est.
Dictum factum.
Quantum hic radendo hospes queat,
Me clam quidem est: certe parata studia sunt:
Inspexi coquinam, res geritur dexterrime.
Opus fervet: susurrant verua: quod sciam,
Nil deficit: arridet hoc hero: Dein tondeat
Curaeus, dum iam animo nostro sit obsequens.
At isthic in Lycaeo, putido angulo
Tantum habitant morbi, sitis, fames, Erinnyes,
Harpyiae. Quod si quis commiserit nefas
Immane quantum grande, non istum est opus
Convictor, tunc supplicium abunde sumitur.
Aeternum ille valeat. Mihiproficiscier
Admensam intro allube scit! Haec provincia est.
Nemo me priores iam partes apud herum habet.
Hos aliquot dies numquam non meus totus fuit.
Nullam benignitatem in ipso claudier
Mihi sentio; cui perlubens omnia, modo
Ut possim facere, facio: in qua re cum mihi,
Tum ipsi est melius longe quam ante illa alias fuit.
Nuper dissidere cum vehementer coepimus,
Quod ille in me sibi plus licere, quam licet,
Arbitraretur, atque ego ferrem tunc indignius,
Fidem, Liberalitatem, diligentiam
Ego quod facerem, ille quod faceret contrarium
Ubique utrique nostrum et adversum fuit.
Nunc, cum animi nostri de novo coaluerint,
Bis tanto amici sumus inter nos, quam prius
Sed accensum atque apparitores conspicor,
Nimirum muneri merum publico ferent
Hospitibus: Here, quid facto nunc quid est opus?
Vina e senatu apportantur honoraria.
Hoc est quod exspectavimus. quam tempori!
Cum mensa missu iam primum instructa altero est:
Consistite hic , dum significem praesentiam.
Quando ita est ipsorum pateant fores ingressui.
Illustris et Generose, quod Generositas
Et vestra Clementia salva ac incolumis hic
Hoc die, praesente Dei appulerit cum gratia,
Id cum Clementiae vestrae, tum quoque sibi
Amplissimus gratulatur Senatus serio.
Iuxta, ut Generositati Vestrae et Clementiae
De voluntate Amplissimi Senatorii ordinis
Erga se manifesto constare possiet,
Congios decem istos, ut matre natum est, meri
Puri, quinos atri, albi tot idem, qua par est
Demissione, Senatus urbis exhibet.
Obnixe a vestra contendens Clementia,
Ut tum villum, tum vero istud studium sibi
Arridere iubeat. si modis melioribus
Et iam et deinde queat vestrae Clementiae
Amplissimus Senatus, animum in promptu habet.
Quae Amplissimi Senatus huius urbis est
Eam non debeo, quam eximiam interpretarier
Animi benigni propensionem. Quod meum est,
De isto praeclaro publicoque munere,
Quam possum, agoque habeoque summas gratias.
Etiam relaturus, si quid me sit penes
Ullum de quo ne dubium concipiat, precor.
Faxit DEUS huic ut Urbi, et huic Senatui
Magis magisque melius sit. Et ut mihi
Vicissim esse gratum detur quaedam occasio.
Quod restat Senatus saluti unum libabimus
Circum dato hac in tota corona poculo.
QUANTUM hoc DEI et naturae beneficium est, simul
Splendore originis valere plurimum, et
Alios humanitate longum vincere.
Vir gravis parum humanus, audit humanissimus:
Quid? si gravis simul sit et humanissimus,
Hoc rarius nil quicquam sit hoc in saeculo.
Hei! quam pro Druso longe melior est herus
Mihi Indignus Dromone me est herus meus,
At liberaliore servo dignior.
Verum ego Dromo, indignus tam praecellenti hero
Nunquam non fui: Druso autem aliquo dignior modo.
EST profecto DEUS, qui non merentibus bonum,
Pro pura puta gratia, dat bonum tamen.
Hunc ego Dominum incolumem incolumis habeam diu.
Curaee, nemo est qui fidibus sciat? et canat
Si duos velitis, totidem erunt: plures erunt,
Si plures.
BONOS pauciores quam plures malos.
Tres fidibus, unus viva voce intercinat.
Iam praestolantur dudum foras.
Ergo praesto sint.
Honestum ingressum?
Morem gerimus, qui vir est.
Apage procul cum moris istis moribus.
Aliud, cum in Velabro inter olearios eris,
Aliud, cum propter honestos viros versaberis.
Numquid te huius dicti iam miseritum fuit?
Cessa miser, miseret te aliorum quidem, Tui
Te nec miseret nec pudet.
Cui sic est, est miser.
OMnes nos miseros noti atque amici deserunt.
Equidem nobis paria omnia cum pauperrimis.
Eveniunt, anime mi Ioseph.
Mea Maria,
INTEGRA vita haut divitat, sed pauperat.
Ego securi, tute acu, lana , colo,
Tela , victum nostrum quaeritamus anxie.
Hanc in stationem collocavit nos DEUS:
Haec Sparta, quam ornare conducet laboribus;
Namque OTIUM pulvinar est cacodaemonis.
Provise virgo ad prisca patrum saecula.
Annon Adami vita, sudoris fuit
Plurimi? quoties Abramo? quoties Isaco?
Quoties Iacobo? sudat is in vestibus
Durandum? et noctes totas vigilandum fuit?
Quam, quaeso te, quam immanibus molestiis,
Davidis tota vita Regis constitit?
Nunc BONIS suis rebus, si res irrideat
Quispiam nostras malas, pluma hoc haut interest.
FACULTATES amplae cito confiunt, cito
Comesae, expotae, exutae, elotae in balneis.
Nos, quod tenues sumus, natura sic sumus.
Rem nostram non devoravimus aut elavimus;
Non coquus, lanius, piscator, pistor abstulit.
QUOD nihil accedit, idem DEO volente fit,
Cuius voluntas nobis sat rationis est.
Quod DEO perennis gratia sit et gloria.
Ita est: sed sine me pervenire quo volo.
Cui cum litemus ambo, cum nil prorsus est,
Hoc sat est, si animus sis meus, quando ego sum animus tuus.
Numquid vis aliud?
Nihil, cum aliud nihil velis.
Iosephe ne tam contende plenis passibus,
Enim meus hic, et meus est perpetuus gradus.
Enim vix ambobus pedibus excurro te.
Quin etiam Sancto oneri metuo, quo uterus tumet.
Ah mea tu, da aliquid necessitati temporis:
Declinat in vesperum dies. Ducam manu.
Id, amabo, adiuta me, quo eamus facilius
Namque hac re arbitror id fieri posse maxime.
Iosephe!
quid desideras mea animula?
Quod verbum ex animo, et vere nunc dicam tibi,
Tues, secundum Deum, in quo nititur salus
Mea. Te sine si forem, haec lux mihi foret ultima,
Neque enim in quoquam quicquam mihi auxilio foret.
Ita vix animam hanc, quam usurpo, trahere possum.
atat.
I quod potes, ne te sollicitet quidpiam:
Et nos deducet opportunum in locum DEUS.
Propter sanctum illud quod utero gestito meo
SATIS secundi, cum DEI simus, sumus.
Annon pithaulen audio?
Certe quidem.
Sed eccum contra nos venit:
quam laeta sum!
Videre tandem homines nostrum parum impares,
Parum instructiores opibus, atque nos sumus,
Cum enim alii nos prae se contemnant, hi tamen
Nobis se non praeponent pastores gregis.
Salvete vos una salute singuli.
Salvete vos: iter vobis sit prosperum.
Quam habes puer sedeculam asser plicatilem,
Quo fessa via eat sessum parumper femina.
Non ubi sedeam locus est, at est ubi ambulem.
Si Bethlehemam tenditis, nil quam lapis
Est, quem distat. Quin valvulae portae patent
Ignem in cespitem, ut calescatis, succedite.
O singularem Iovae providentiam!
Quaeso te, Elia, ut convoces vepribus greges,
Istumque isto in praesepi praebeas salem.
Davide fili adiuta me.
Facio pater.
Cur lacrumas effundis?
Hoc deinde aperiam.
Cur illi ilico quasi puero lacrimae cadunt?
Cum tanta in retenui promptitudo me afficit,
Tum vero istius pueri exemplum seduli,
Quem nomine nominavit Davidem pater.
(O DEUS bone! Ã´ pater! me ovis una deficit.
Inquire.
Molosse, consequere Molosse me.)
Namque in mentem Davidis Patris venit mihi.
Ille illius parens nostrum communis est
Necessarius. Quod domi educatur istius,
Optime educatur, et pietate, et moribus.
Non illius liberi in gremio manus fovent.
Cum itare possunt, ilico faciendum habent.
Hinc negotium ipsis non negotium, otium est,
Et vigilias meras ludos ducunt meros.
Elia, tu istud expediendum aliis dato,
Atque ad nostros quoque conferto sermones tuos.
Haec femina, ut Davidis facta est mentio
Cum filium nominabas Davidem tum,
(Ut BONI quidem sunt homines lacrimabiles)
Cum de illa ipsa voce ex temet inaudiverat,
Te memini de Davide scire plurima,
Quorum particulam quaesumus nobiscum uti
Communices, quoniam iucundius nihil
Cum nobis esse tum his binis hac potest vice.
O amice ex multis mihi une in gratiam tuam,
Cum istorum binorum, unum perstringam brevi.
Nos iam multi sumus Quondam solus David,
Cum ut meus iam David, operam navaret ovibus
Pascendis, atque secum cantaret sacra,
Leo se in medium atque ursus contulit gregem.
Ut non pastorem agebat mercenarium,
Ita vitam periclitarier maluit suam,
Quam ursinis praedam rictibus relinquere.
Adeoque mortis ipsius de faucibus
Eripuit miseram ovem, atque refractarium
Leonem contruncavit dextra heroica.
Meus, hoc, avus, loco accidisse dictitat:
Atque id ex suis avis, qui ex suis avis,
Auditione accepisse prisca et seria .
Hunc diem creta signare et memoriae volo
Mandare, tam rem lepidam lepide iste retulit.
Atque eccos! filium, et hunc, quirem vobis canent,
Namque Davidis psalterium (heu!) intercidit.
Quam ego laetus cum recuperata incedo ove!
Ut hanc duco, sic aeternum me in gaudium
Ex lacrimarum hac valle ducat Messias.
Ehodum! veni David fili! veni David!
Quid me vis? mi pater! quid me vis? mi pater!
Bonis Davidis Ursum lateribus cane.
Tanto cum ovem receperim lubentius.
Tu alter! cum fidibus scias, rem ad fides cane.
Ursum Davides strenuus,
Leone cum rapaci,
Vicit prehensum faucibus,
Virtute pertinaci:
Ouemque totam dentibus
Excerpsit e calentibus
Et morte liberavit.
Dolebat ausum belluis,
Factumque singulare:
Premunt Daviden: mutuis
Armis volunt necare.
Complexus hostes arduo
Binos trucidat praelio,
Unus David triumphat.
Gaudete cives Bethlehem
Davidis ergo prole:
Timete, belluae, diem,
Hoc promicante sole.
Mors mortis audit ipsius,
Pestisque pestis protinus,
Bethlema nostra gaude.
Nempe RURI plus pietatis est atque fidei
Saepius, spatiosis quam in civitatibus siet.
Cum nostri Pharisaei sint ad oculum probi,
Hic ipsa simplex ludit Simplicitas DEO.
Et ego meam utre cantillabo Virginem.
Quam?
Quam Esaias multis ante saeculis.
Quod dum facio intercinite quaeso paululum.
Virgo pudica concipit
Virgo pudica iam parit.
Parit pudica filium,
Emmanuelem blandulum.
Quid hoc erit negotii?
Cum Virgo sis expers socI.
Intacta Virgo parturit,
Nostrum quis hoc intelligit?
Attende: non parit suum,
Sed quem concepit filium.
Parit IEHOVAE. filium,
Non filium mere suum.
Hinc ergo nobiscum DEUM,
Hinc ergo praesentissimum,
Mirare cum solo salum,
Mirare cum salo solum?
Ah! quando tandem concipis?
Ah! Virgo! quin tandem paris?
Quae sancta tandem virgo sis,
Concepta sancta quin paris?
Aetatem ego hoc in ludo et in his sermonibus
De Messia nascituro fecundissimis
Degerem.
Meo hoc in utero iam fructus salit.
Ergo hoc ex otio respiro, et ferueo
Tam spiritu laetabundo, quam corpore.
Alia largo de sinu sexcenta conferat.
Iam, cum villarum summa fument culmina,
Salisque oves comederint nostrae satis,
Intra crates et septa oportet claudier.
Nos huc, vos illuc ite, Et, prosperum
Vobis consilium et hospitium de nocte sit.
Tantundem vobis.
Este salui.
et salvae oves.
Ah! tandem Venerande IOVA nobis
Pastorem, miseris tuis oviclis
Unum mitte, gregi diu petitum.
Hic nos pascat oves, hic ipse pascat;
Pascat gramine, limpidoque fonte:
Hic, hic tempora odoribus perungat.
Servum mitte tuum, Deus, Davidem,
Qui Princeps ovium, feras repellat,
Tranquillumque det in sopore saltum.