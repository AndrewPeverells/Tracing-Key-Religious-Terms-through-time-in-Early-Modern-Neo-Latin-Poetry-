Ille ego Tartaricus sanguis, nigra Tartara liquens,
Huc mea cantatum facta OTOMANNUS eo.
Ite procul quicumque homines moresque notatis,
Hic nimium censor, quod reprehendat habet.
Praedo fui,praedasque meas mea terra probavit,
Et dedit ipsa meo colla premenda iugo.
Indecor haud vixi Regno: Res Turcica crevit
Auspiciis, fuerat quae prope lapsa, meis.
Mygdoniam domui (quae nunc Bithynia fertur)
Succubuit sceptro Prusa superba meo,
Tutius ut regerem, cognatos fraude peremi,
Hi mihi morte sua causa salutis erant.
Hunc morem, mea progenies in saecula serva,
Per laquei, sociis vincula guttur eat.
Nulla fides regni consortibus, aetheris ipsa,
(Nonne vides) soles resputi aula duos.

Fratribus Orcannes geminis în vincla petitis
Seu mea facta, mei seu Patris proelia spectas,
Tormenta iuveni, licet, hac sim parte superbus,
Cede Pater laus haec, quamlibet ampla mea est.
Laus etiam mea sunt victi Phryges agmine denso,
Et quae Niceae moenia nomen habent,
Horruerant Cilices duri mea proelia, quosque
Ustus ab assiduo frigore Pontus habet.
Finge tamen propriae me laudis egere: quid obstat
Ne possim nati laudibus esse satur?
Euxinus qua se, qua porrigit Hellespontus
Imperio suberant oppida multa suo.
Terruerant latium Solymanni proelia nostri,
Bulgare nota tibi nota Pelasge tibi.
Sic fuimus, dum vita fuit: nunc funere mersi

Hostis Amurrates quid possim fraude, notate,
Consutosque Cati discite nosse dolos.
Arma Palaeologo (Graiis hic praefuit aruis)
Nobilitas stulta movit iniqua manu.
Ille, fer, inquit, opem Thrax armis in clyte, morem
Oranti motus commoditate gero.
Me Ligurum Aeoliam classis deducit in hellen,
Et longum lato limite pandit iter.
Ut ventum est: salve, satis mihi debita, dixi,
Terra: rebellantes comprimo deinde viros.
Nec me Graiugena Pontus iam summovet ora,
Panditur ad pugnas Cecropis ora meas.
Hic ubi dum teneor pulchrae telluris amore
Victa Philippopolis Callipolisque mihi est.
Tum Rex (sensit enim) sic me Thrax asseris, inquit.
Sic quem servandum suscipis, ipse premis?
Sic, quid debuerat subitam restinguere flammam,
Proedo rapax praedam primus ab igne petit.
Talia perstabat memorans, gemitusque ciebat:
At mihi mens hominis credula risus erat.
Viderat id Nemesis, mihique indignata, quid, inquit,
Rides? materies tu quoque risus eris.
Omen in eventu est: dum te premo Servia, servi
Ulta necem Domini me pia dextra necat.
Sic generum Cereris pauci sine caede tyranni
Visimus: heu pretium quale Tyrannis habes!

Thrax Baiazetem, Graii me lai/lapa dicunt.
Nominis est omen saeva procella fui.
Quocumque intrabam, mortis simul ibat imago,
Atque procelloso turbine vecta lues.
Servia me sensit, nostrum ausa necare Parentem,
Cum mihi pro facta caede sub acta fuit.
Certus eram, valido Byzantia moenia bello
Eruere, hinc aciem lis rapit Hunna meam.
O bene! sie etiam Pater est meus orbe receptus
Cecropio, Regi quando vocatus a dest.
Sic ô sic placeat vobis discordia, stulti.
Christicolae, noster protinus orbis erit.
Per vos Hungaricas felix eo victor ad urbes,
Per vos est regnis addita Bosna meis.
Per vos Nicopolis prisci cognominis omen
Obtinet, hic vestra lite tropaea tuli.
Pergite: si facitis, non hic ego tempore longe
Parrhasiae gelido virginis axe premar.
Esse quid hoc dicam? et me bella domestica perdunt,
Quodque aliis opto vulnus id ipse fero.
Nam cum Tartaricis mea gens Tamerlanis ausis
Me premit, in cavea corpus inerme locor.
Interea mea Bulgarico, sata sanguine Coniux
Nuda sinus Scythico pocula miscet hero.
Ut vidi, perii, tum vertice ferrea quassans
Claustra mei rumpo fata suprema mali.
Naso meae quendam terrae incola, si qua notabis
Adde meae faciem sortis, saevique Procustae
Fatis, fortunam iunge Poeta meam,
Namque ea dissimilis subito est effecta priori,
Et quae laeta prius, maesta deinde fuit.
Vivite, sed cauti, quibus est fortuna secunda:
Errat, et in certo non manet illa loco.

Quinque negata tibi, IOSUA Germane, monebam
Sceptra, fit admonitu durior ille meo.
Vique rapit fasces: sed per vim sceptra tenenti
Vix quater exactis mensibus annus iit.
Musulmanne tuis dum concidit obrutus armis,
Tuque meis, fratrum sie laniena fuit.
Neve mihi deesset tanti quoque funeris auctor
Ille, meo magnam dum sperat sanguine praedam
Saevus amat titulum mortis habere meae.
Sed caede aliquo de fendi facta colore.
Ipse licet iudex sis Rhadamante potest:
Fratris caede madens, dextra cado fratris et ante
Quod dederam fratri, reddidit iste mihi.
O crudele genus! sic per tua funera crescis,
Et pateris telis vulnera facta tuis.

Dum fera Tempestas Tamerlanis excita vento
Saevit, et amissas Thracia plorat opes:
Prusa mihi Latebras, chordarum ignobilis auctor
Hospitium, et mensae iura benigna dedit.
Hinc ego, tempestas ubi cessat, prodeo, MOSEN
Quave premam, gratam fert Caramannus opem.
Pugnatur varie, tandem cadit ille, cadentis
Protinus in collum stuppea vincla fero.
Pace domi parta repeto, quae sustulit hostis,
Et patrii tabulas colligo naufragii.
Longius egrediens, nunc hos nunc insequor illos,
Adque aulam figo plura tropaea meam.
Vos mihi bellaces Daci procedite testes,
Mysia tuque armis utraque victa meis:
Quive, mei Patris prius, hinc mea robora sensit
Regna Sigismundus Romula Caesar habens:
Ille Columbacii (qua Servia tendit ad Istrum)
Moenia praecipiti deserit alta fuga.
Nec mihi Romulidas accuses, non sua segnis
Dextera damna Istro tot dedit, ipse dedi.
Vis mea perfecit, ne qua nudarer ab illis,
Naufragii tabulas qui petiere mei.
Regna cadunt fato: cur ergo cadentia fato
Ignava quaerimur regna perire manu?

Omnia si paucis, quae gessi, dicere coner
Icariae numerum dicere coner aquae:
Summa sequar. magna mihi Graecia parte subacta est,
Imperiisque mei meta Corinthus erat.
Quave fui feritate, tibi, socer, arma movebam,
His tua, te caeso, Servia facta mea est.
Paciferam Venetus mihi cur praetendit Olivam?
Testis Varna mihi, fuerim quam saevus in armis,
VLADISLAE tuam viderat illa necem.
Sed nihil haec sunto: quid? an id nihil esse putabis:
Quod venit in versus quomodocumque duos:
Hunniadem, Scanderbegum duo fulmina belli,
Sustinui, natos Martis ad arma duces.
Hunc ego septena sensi vice fusus: at ille
Me quater Hungaricis cedere iussit agris.
Utrum utri anteferam? magis hic, magis ille furebat
Hic animis magnus, magnus et ille fuit:
Copia at Hunniadem iuvit, sed milibus alter
Me denis patria saepius egit humo.
Qualis erat, pugnae, si quando signa dabantur?
Ah pudet! â Croia cum me ferus ille fugaret,
Sustinui ipse meam dente secare manum.
Fallor? an ille furor morbi quoque causa necisque?
Sic puto: livor iners vina fuisse putat.
Ira malum, quo non aliud mordacius ullum,
Siccine, plus, hostes quam potuere, potes?
Vicit Amurrates toties hostem: occidit ira.
Irane plus noxae, quam ferus ensis, habet.

Ille ego nomen avi Mahometes nobile nactus
Aspice, quae nostro Marte peracta canam.
Visa invicta diu Bisantia moenia caepi,
Mania semper avis invidiosa meis.
Nec mora, dum regni caput a cervice revulsum est,
Imperium subeunt Dalmata Phryxque meum.
Progredior, magna iuvenum stipante caterva,
Graecaque militibus cingitur ALBA meis.
Efficit Hunniades mihi patrius hostis, ut inde
Paene quater denis milibus orbus eam.
Hinc Aegaea seco late loca: Persia tantis
Opponit coeptis insidiosa pedem.
Illam poena manet: nec ego hanc tum Marte feroci
Terreo, tormenti sed novitate mei.
Nec Scanderbegus me sustinet amplius, illum
Exilii miseras cogo subire vices:
Omnibus ille fuit maior, quicumque rebelles
Pugnando tulerant in caput arma meum.
Et iam Paphlagones, iam bellis clara Trapezus,
Iam Peloponesus, iam mea Lesbus erat:
Cum Venetis graviter caesis qua Soncius amnis
Labitur, Italiae fata suprema minor.
Tum Papa (nam memini) caeca formidine captus
Deserit arrepta Romula templa fuga.
Plurane vis? geminum Imperium duodenaque regna
Urbes bis centum, vi cecidere mea.
Sic ego Martis eram cultor: nunc accipe in artes
Qui fuerim nec ibi laudis egenus ero.
Relligio mihi nulla fuit, quare unus utrosque
Risi Lunicolas, et Crucifixicolas:
Sique aderant illi, rebar adesse Deos.
Qui mea descripsit cum Persis bella, solebam
Illum delicias saepe vocare meas.
Nunc fingi mihi, nunc curavi proelia pingi
Magnanimis olim proelia facta viris.
Hosque mihi est datus a Venetis Gentilis in usus,
Doctus Apelleum ducere pictor opus:
Interea spectans in parva magna tabella
Proelia, ab his raptus Martis in arma fui.
Talibus auspiciis Martisque artisque fugavi
Victor multa solo milia, multa salo.

Quae Baiazeti primo malefida, secundum
Me Baiazetem sors comitata fuit.
Ille suum fratrem, dum captat regna, necavit:
Et mihi fraterna sunt mea parta nece.
Valachiam pressit: sed non ego segnius illam
Urbis Achilleae cogo carere solo.
Illum Pannonias Muldavus traxit in oras:
Sfortia at in Venetos me Ludovicus agros.
Illi dextra fuit speciosis clara triumphis:
Nec mea dedidicit ferre tropaea manus.
Naupactum vidi titulis accedere nostris,
Teque Methoneis iuncta Corona iugis.
Hoc Baiazetes prior est felicior uno,
Quod cuius dextra concidit, hostis erat:
Me mea progenies sceptri irritat furore
Ante diem Stygiis impia mersit aquis.
Quilibet ô Patri si sic volet esse severus
Filius, ecquis erit qui Pater esse velit?

Fraudibus ut peperi regnum, sic fraudibus auxi,
Metaque principio non aliena fuit.
Nam quid praetendam sceleri purgamina nostro?
Causa patrocinio non bona peior erit.
Nec pudet admissi: probet alter ametque pudorem:
Frons perfricta mihi est, depuduitque semel.
Dum regnare iuvat, Patri do toxica, fratres
Inde necare mihi proxima cura subit.
Tum Persis illabor ovans, nec Prisca moratus
Hospitia indigenam persequor ense Sophum.
Urbs est prisca, Choim dicunt haec saecula, quondam
Artaxata, puto, nomine dicta fuit.
Hic ita concidi Persas, ut frigidus horror
Armenios passim pervolitaret agros.
Protinus avellor, quive ardua tesqua colebant
Cappadocum, caeso Principe regna premo.
Hinc Nilum peto, Niligenis qui praefuit, in gens
Campso cadit manibus praeda petita meis.
Hic Sidon, multisque Damascus clara triumphis
Ponunt in nostra bina Tropaea domo.
Ille etiam Rex Aegypti Campsone perempto
Me fugiens, trepidae Dux erat ipse viae.
Ne fugias per em sublimis in aethere, dixi
Rex eris: haud mendax tum mea lingua fuit.
Nam captum sua qua stetit inclita regia iussi
Sub limi longum de trabe nectere onus.
Singula quid referam? plus quam licet edere gessi,
Et mea sunt meritis, ora minora meis.
Proelia Virgilium mea si sortita fuissent,
Aeneae fieret fama secunda meae.
Ultima me perdunt. Nam dum successibus audax
Ipsi iam meditor demere sceptra Iovi.
Impedior morbo (cancrum dixere Latini)
Hic me Spe citius sub Styga victor ait.
Heu spes fallaces! his dum praesumimus orbem,
Contingit nostro vix brevis urna rogo

Nec mihi praefer avum Solymanno, nec mihi Patrem
Nec proavos: proavis maior avisque fui.
Hine tot avis atavisque meis invicta, repente
Graeca meo sese subdidit ALBA iugo.
Postque tot eventus, et iniquis concita Divis
Proelia, Carpathio marmore tuta Rhodus.
Tu quoque bella puer mihi nequiquam irrita misces
Heu confise Hunnis Rex LUDOVICE tuis.
Victus ubi es? tu deinde meis ingentibus armis
Disce puella tuas abstinuisse manus.
Vix abii, cum Sepusius sibi regna Ioannes
Hunna petens, illuc meque meosque vocat.
Impetrat, et regnat: mihi ianua laxa volanti est,
Ergo Getis muros cingo Vienna tuos.
Tunc assueta meis dudum victoria castris
Cultoremque suum, notaque signa fugit.
Quid facerem? feror ad Persas, huc arma moventem
Cycladas Aegeas obstupuisse ferunt.
Rex, neque me Arsacidum , laetatus es hospite, Thoma
Nam dederas regnis oppida multa meis.
Quae premit Euphrates cum Tigride regna, tuosque
Assyrios nostrum mittis in Imperium
Forte obit, Hungariae dedimus cui sceptra, meamque
Et puer et Coniux regia poscit opem.
His ego, dudum inhians Budae, ne poscite, dixi
Hungariam: puerum non feret illa Ducem:
Vos Transsylvanis melius regnabitis oris,
Hic est praesidio Buda tuenda meo.
Quid faciant? cedunt, seque in meliora reservant:
Budaque sub nostro milite pressa gemit.
Huic comes it Granum, nec iam vim sustinet Alba
Regalis, nostrum fertque subacta iugum.
Tu quoque de septem quae totum respicis orbem
Collibus, es Regno Roma petita meo.
Te mihi deberi furiata mente tonabam,
Qui Constantini Regia sceptra feram.
Tum quoque cum cecidi, quam milia multa cecidi
Experta est vires ars Segetina meas.
Sed pugnas si quis nostras desiderat omnes,
Plus prope quam fieri res sinit, ille petit,
Hercule neglecto, mea scribite bella Poetae :
Hercule nam magno plura trophaea tuli.
Adde quod illius pars maxima ficta laborum est:
Venit in annales fabula nulla meos.
Sed qui perdomui Persas, Hunnosque Rhodumque,
Unam non potui perdomuisse necem.

Ite procul vittae tenues insigne pudoris,
Non facit ad mores instita vestra meos.
Me Venus alma sibi nocturnaque proelia poscunt,
Adque sua armipotens furta Cupido rapit.
Huc etiam vates adigunt, dum voce minantur
Portendi vitae stamina parva meae.
Dum brevis illa mihi celeri pede labitur aetas,
Quo, breve iure mihi tempus abiret iners?
Scilicet est aliquid, ruere in certamina Martis,
Et Veneri numeros eripuisse suos.
Si nihil in vita genitor Solymannus amasset,
Sceptrigero Geticus rege careret ager.
Mars, etiam positis arcu, crudelis, et hasta.
Saepe suae Veneri iunctus amator erat.
Quid quod et ista manus non gessit inutile ferrum:
Porrexit victas huic Cyprus ipsa manus.
Hoc doluit tibi diva Cypri, hinc tua spicula nostro
Pectore fixa, mihi causa furoris erant.
Sic ego Cyprigenas, tu me Venus aurea vincis:
Victorem victae succubuisse libet.

Patris, Amurrates, Selymi dum regna capesso
Maximus Aemilius Romula sceptra tulit.
Is quia pacis erat docilis, mihi patria suadet
Foedera, quaeve probat iura quietis, habet.
Dum coit hic foedus, quos cingam milite muros,
Accessit curis haec nova cura meis.
Qualis edax vultur circumspicit ecqua videre
Arduus in nuda corpora possit humo.
Horrida Tartarici superabant regna Tyranni,
Huc feror, et me cum Turcica tela gero.
Nec me cognatae moverunt nomina gentis:
Errat qui Turcas ista movere putat.
Illud amicitiae quondam venerabile nomen
Nobis pro vili sub pedibusque iacet.
Vix hostes aggressus eram, iam Tartarus armis
Et vita exutus, Tartara nigra subit.
Ast ego successor tantorum impune bonorum
Arsacios adeo Marte minace viros.
Persa meas subolens fraudes sua ad arma Georgos
Cogit, et Armenia se citus armat ope.
Dispudet: hic quoties collatis consero signis
Bella, pedem toties victus ab hoste fero.
Et iam, Bistonidum post funera plurima, bellis
Quartus ab undecimo talibus annus iit:
Cum mea in Hungaricis errare licentius oris
Ausa cohors, Hunnis proelia stulta movet.
Illam Rodolphi palantem reicit agmen,
Et vel aquis hostes, vel necat ense suos.
Cum caderent, simul hic, mea quem soror edidit auris
Ore necaturas accipiebat aquas.
Auolat hinc aliquis, casusque ingratus iniquos
Nuntiat, hinc mea me tollit in arma furor,
Quaeve quiescebat, commota resaeviit ira.
Pannonias saevus persequor hostis opes.
Inque Croatino peto castra Vihitschia regno,
Illa sub Imperium mitto deinde meum,
Scit bene Siseccum quam sim violentus in armis:
Qualis ei facies cum caperetur erat!
Scit bene Iaurinum, quid possim fraudibus hostis,
Fraude mea victum cum caperetur erat.
Haec ego si gessi nostrae molimine dextrae
Cur peragor populi publicus ore reus?
Sed merui probrum, vel sola voce Tyranni,
Quae volet, efficiat, laude, Tyrannus, eget.

Tertius arma Patris Mahometes involo, saevam
Hungare, qua telum libro, caveto manum.
Sustulit haec fratres, veteri tibi parceret hosti?
Non ita me docuit fervidus arma Pater.
Huius ego exemplo iactes licet Hectoras Hunne,
Ibo animis, sedes inspiciamque tuas.
Nec captum vires Granum mihi deroget: hostis
Fortior hic nobis damna dolenda dedit.
Da mihi Peliden, Troiam non asseret Hector,
Pelides talis tum mihi TRCZKA fuit.
Quantus erat telis! quantus surgebat in enses
Assiduo tonitru damna quot ille dabat.
Non negat Hattuanum, miseris urbs debita fatis
Quot dederit leto, quosque quibusque modis.
Ipse ego demirans Boemi pectoris ausus,
Degeneres dixi non alis ALBI viros.
Ille tamen tantus iam vos non asserit Hunni:
Quas habuit vires, non habet illa manus.
Quem mihi iam dabitis, si magnum Thesea praesto
Hectora quem dabitis, si Solymannus ero.
Accedatque malis tantum discordia vestris,
Spondeo, Danubius iam meus omnis erit.
Coepimus insidiis et lite, his crevimus iisdem:
Haec duo ni fuerint, laurea nulla mea est.