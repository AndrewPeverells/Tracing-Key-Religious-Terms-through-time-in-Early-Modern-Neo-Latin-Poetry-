Cedite gentiles qui dissuadetis aselli.
Christicolis libros. pieriamque chelyn.
Cedite barbarici quorum praecordia lethen.
Spirant. infausto sidere nata cohors.
Stridula quae circum (.capti popularibus auris.)
Compita cursantes: temnitis omne decus.
Dicitis: atque palam rugata fronte sonantes.
Sint procul a vobis ethnica scripta viri
Ethnica scripta quidem pestis vesana malorum
Quae vos virtutes dedoceantque fidem.
Infandum erudiunt scelus et fomenta profanis.
Exsistunt vitiis. exitiumque animae.
quia si prisce artes plausum contemnere vulgi.
Jure queant. phoebi fatidicusque calor
Nemo tamen quisquam media de plebe creatus.
Est adeo: divae vel rationis inops.
Quin si non falsum velit hic examen inire.
Et bene librata lance rependat opus.
Protinus assurgar laudes cantare sororum.
Et studium celebret: quod coluistis avi.
Illic invenies quid sit fecisse decorum.
quoque sit aetherei mitior ira dei.
Limes honestatis quis sit: quo fine beatum.
Dirigitur: vel quae sit quoque norma boni
Quid decor: et ratio poscat: quantumque propinquis.
largiri: et patriae conveniatque patri.
Quid: quod ad omne genus virtutis pectora nostra.
formantur sophia carminibusque sacris.
Acrius in vitium scelerosaque crimina prisci.
Insurgunt: luxum verba diserta domant.
Quid plura: accipies vetitum exsecrarier usque.
Et quicquid mentes ducere ad ima solet.
Haec revocant ad temperiem vel tristis egestas.
Quicquid avaritie suadet et ipsa venus.
At fateor quaedam frontis non esse severae.
Scripta: nec a christi gente legenda velim.
Hon tamen iccirco virtutis idonea spernas.
Pocula: quae redolent nectar. et ambrosiam.
Virgo rosas lectat rigidis de sentibus: et nos
Optima carpemus: dulcia et instar apis.
Optima scripta quidem possunt corrumpere mentem.
Illius ad vitium: qui studiosus erit.
Sumpserit historias: si quis primordia mundi
Cantantes: et quas pagina sacra probat.
Instruit hic animum iessei crimine vatis.
Dum legitur nimius vel salomonis amor.
Stupraque natarum tragico vomitanda cothurno.
Dum madet in modico loth pater ille mero.
quod si perlustrat: quicquid fudistis athenae.
ipse frequens lector: quaeque latina schola.
Comperit in dubio multum prodesse poetas.
Et quos palliolum et hispida barba tegit.