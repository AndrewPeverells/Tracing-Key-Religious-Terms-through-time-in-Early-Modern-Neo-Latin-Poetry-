Quae reprehensurus, Mastix, tibi forte notabis,
Haec dudum, vel te non monitore scio.
Cumque monere nihil, nihil aptus es addere lauti,
Admordere unum, cur, age, posse velis?
AUGUSTUS, de censione consilium cepit
Cum Proceribus, et sciscitando oraculo:
Illud bene succedit: delphicum infelicius.
Iudaeis, ratis se liberos, census haut sapit,
Verum inde CHRISTI adventum coniciunt pii.
Census gratia confluunt plurimi Bethlemiae,
REm faciunt hospites, Senatus accipit.
Iosephus postquam in viam se dedit, Pastoribus
Quis cum, de Messia multum communicat.
Ingreditur urbem, hospitium difficulter est:
Cumque aliis malis optime est, his bonis est pessime.
Tandem gravidae stabulum assignatur Virgini,
Quam cum, ab humanitate desciscente Bethlema ,
Nemo parturientem sublevat, opem Angeli ferunt,
Rex invictissimus obscuro nascitur loco.
Quo de certiores Pastores Gabriel facit,
Idem Simeoni et Hannae praesagit animus,
Neque Elizabethae fallit computatio.
Huius nuntii, Pastores, clarissimae tubae,
Passim audiuntur, caeloque, toto detegunt.
Factum multi pro delectamento putant,
Pauci MESSIAM credunt, agnoscunt, colunt.