CANTAMUS OSSA. Deditum
Ventri genus, recede.
MENS ALTA, Tu, quae Corporis
Trangressa vilitatem,
Prae ceteris, es Carcerem
Sortita mitiorem;
Agnosce Summi Iudicis
Sententiam: Pepercit.

TOt impedita vinculis,
Quot membra sunt et artus;
Cur nauticis rudentibus
Vis insuper ligari?
Corpus, quod hospes incolis;
Testa lutoque factum:
Iam Furis est et gastulum:
Quid quaeris et Latronis?

IS, qui prior Tyrinthio,
Coelum tulisse fertur;
Gaudebat ATLAS sarcina
Premente liberatur.
Cur Mula clitellaria,
Cur Mulio levari
Recusat, et maioribus
Saccis petit gravari?

NE fido LUNAE. quisquis es,
Cum plena fratre turget.
Habet suos, nil ambige,
Naevos, suosque maneis .
Expende curas PINGUIUM,
Et sonticos labores:
Disces profundis Ventribus
Non invidere poenam.

DIc: ANIMA cuius est adeps.
Quam vivit ille vitam!
Qui totus est tomaculum,
Quam vivit ille vitam?
Qui non habet spiraculum,
Quam vivit ille vitam?

AUdis? ut in suspiria
Tardata flabra pulset!
Anhelat instar bubali
Reciprocantis auram.
Credas equorum pulverem
Olympicum bibisse;
Aut concitatis essedis
Primum subisse metam.

SEd nempe gratis falleris:
Vix movit e cubili.
Primis hiulcos messibus
Torrente Sole campos;
Si tertium vestigium
Asturco pansa torsit;
Iam totus est axungia.
Et colliquescit aestu.

FIt ergo longa fabula,
Mimique sanna vulgi.
Quacunque molem poplitum
Attollit in volumen;
Concussa, more Stentoris,
Clamare TERRA possit:
Tanto Parentem pondere
ANTAEUS iste calcat!

Qui follibus praegnantior
Tubam sonorus inflat.
Vt nescias. an AEoli
Sit natus in Caverna:
Dum plenus Austris, unica
Videtur esse struma.

TAlem nec ulla tempora
Solantur, aut Planetae.
HYEMS et AESTAS displicent;
Et MAIUS et NOVEMBER.
Quas imprecatur PISCIBUS
AQUARIOQUE Diras!
Latrante torvum SIRIO,
Fustem Cani minatur.

ARENA crescit interim:
Et obstruit meatus,
Saevit tyrannis aspera
Tortoris inquilini.
Coactus intra viscera
Parvum pati lapillum;
Vae grande SAXVM Sisyphi
Tergo rotare malit.

ACcedit horror funebris,
Lethaea vis Catarrhis
Vespillo dormientium,
LETHARGUS obstinatus:
Et naufragos, in littore,
Qui mergit albus Hydrops,
Stillae tremendo frigidae
Stupore sideratos.

OMitto serram Bacchicam.
Et murices acutos:
Quibus repelli nescia
Pedes fodit PODAGRA.
O tristis uxor coniugis
O Sacra Xanth tis-ippe.
Te distraho: sed distrahis
Et tu tuum Maritum.

AT non et illis impluit
Haec ILIAS malorum:
Queis absque limo sordido,
Glebaque verminosa,
Intaminata firmius
Compegit ossa TITAN ;
Et vertebras Saturnio
Formavit ex metallo.

SENSUS acutis excubant
Vigent manus Prometheos ,
Sanctum ferentis ignem.
Sanguis serenus scinditur
A seditate tabi;
Micantque venae castius
Sinceriore metro.

HInc vita vere vivida,
Iubarque temperatum:
Et bullientis lucidum
Sacrarium caloris.
Raro caput circumtonat
Tumultuosa nubes:
Quae membra sternat saucia
Vaporibus caducis.

AH novimus (Dolor sine,
Et deme frena linguae;)
VIRUM DISERTUM novimus,
(Nunc dormit in sepulcro)
De cuius alto vertice
Parnasio que colle,
HASTATA forsan altera
Potuit salire PALLAS .

HIc corporis, non Ingeni,
Quod pinguioris esset;
Praesagus ipse fulminis,
Ferale quod pavebat:
Sui cerebri perditam
Confessus officinam,
HEU, saepe dixit, SENTIO,

VAtes fuit vel Delphicis
Oraculis verendus.
Qua nocte, nullus argurum
Praesensit ominantum.
Cadente stilla percitus,
Vita repente cessit:
Quam plurimi vel Attico
Redemerant Talento.

Vir dignus annis aureis,
Ex ferreis abivit.
Nos lacrumis rotantibus
Dum spargimus cupressum;
Clamamus, o Cyclops , Cyclops :
Quem dire sustulisti!

QUisquis redundat phlegmate,
Hic dives est malorum,
Assem paternum dividat
Herede nominato;
Septemque Testes convocet;
Addatque Codicillos:
Et Liberis, et Coniugi
Suprema verba dicat.

PRaedico: vota contrahat
Cervina: vix senescet.
Emat pheretrum , lintea,
Lessumque mortualem.
Conducat atras praeficas,
Et praeparet trientem,
Dandum Charonti navitae.
Brevi, brevi migrabit.

FElicioris SICCIOR
Viam capessit AEvi:
Quandoque visus secula
Cornicis aemulari.
Non Fata, non durissimo
Accusat ore Divos.
Non indiget medentibus,
Sui GALENUS ipse.

SEcurus a securibus
Est bos laboriosus.
Cui nulla stant palearia,
Prono ferenda collo.
At, qui torosus integrum
Distenditur per arvum,
Immugiens, velocius
Raptatur ad macellum.

I nunc, sagina putidum
Et turpe carcinoma;
Dicanda morti victima,
Vt anser et coturnix:
Et, in Foro porcario,
Qui glandibus replentur:
Sus alba, quam Phryx viderat,
Praecessit: hi sequentur.

Cum feculenti sanguinis
Trimalcio recumbit:
Tantum catharma palpitat,
Sentina quanta navis.
Fetore vivus enecat
Astantium pudorem;
Magnamque stragem narium
Loco movendus edit:

COLOSSE farte sumine
Quid vasta membra iactas?
Iactat Camelus iugerum
Dorsi, iugumque gibbi;
A metiendam funibus
Turrita Maura molem:
Has machinas irrideat
Praetervolans Alauda.

SIt singularis vilium
Laus ista belluarum:
Propter culinam vivere:
Lardo fugare Verpos.
Homo Choragus siderum,
Caeli futurus hospes;
Is Porcium non aestimat,
Sed aestimat CATONEM .

SIn fortis HECTOR quaeritur,
Robur Milonianum:
Qui praevalent lacertis.
Thebanus ille Marspiter,
Omneis Obesos expulit
Castris EPAMINONDAS.

VIros GRADIVUS expetit,
Viros amat GRADIVUS:
Bellique nervus, nervus est;
Non pulpa, non omasum.
Status globosi corporis
Manu movetur una.

COnfer tuos Vrbs Dardana
Maior, Minorque, Cives.
Tam, qui manu, sub Porsena,
Haustum bibere Tybrim ;
Quam qui natarunt citreae
Vncti liquore mensae.
Si proferes, quam praeferes
O ROMAE factionem?

HInc Caesarem Vitellium,
Vitellium Suillum;
Illinc tremendum Gallicis
Praedonibus CAMILLUM .
Hinc marcidum Caligulam,
Quantum lavernionem!
Illinc vibrantem lanceas,
Et peila SCIPIONEM .

O digna non vulgaribus
FRUGALITAS Camenis!
Quae traxit a ligonibus
Macros ad Orbis Ostrum:
Et purpuratis ensibus
Scutisque sublevatos,
Excelsa sicut Pyramis
Evexit ad Curules.

TUnc BRutus ad praesepia,
SERRANUS in novali,
DENTATUS inter ilices
Rem publicam regebant.
Fasces iacebant proximis
Consulque cum lictoribus
Prandebat, et metebar.

Caium stupes Iulium,
Pharsalicum Monarcham.
Hic ille Fortunae suae
Tyrannus invidendus,
Et quem timebant caeteri,
M acrum tam en timebat.
Sit fas, tacere nomina:

HUic comparetur FLAVIUS ,
Muscis tremendus hostis!
Ructans vomensque grandia
Mullisque mista Cete!
Aut CARACALLA latior
Decempeda Mimantis!
Aut Caldius Biberius
Mero Modimperator!

AMilcaris fax, HANNIBAL ,
Poto flagrans Sagunto :
Qui ventilavit Italos ,
Ceu milvius columbas;
Summasque Tarpeii Iovis
Sub tegulas coegit:
Carnis stetit sex unciis
Appensus in bilance.

TRansmitto Transmitto cana secula,
Rex Liliorum CAROLUS ,
Sago togaque felix:
Ab cuius ense praelium,
Et pax pependit ore;
Minora gessit nomine,
Cum Crassus esse coepit.

CRassi minacis nescium
Vitare Mortis ictum.
Crassos pudendi deiicit
Aqualici gravedo.
Crassos eunteis impedit
Urso repleta funda.
Crassis nocet torpentibus
Ingens saburra ventris.

MIrare MAGNUM TILLIUM,
Victoriae maritum.
Caeso redux Turlacio,
Mersis cruore Cimbris;
Post busta Magdenburgica,
Germaniae triumphos,

MActi, quibus profundius
Os fugit in recessum:
Maxilla pendet scrupea,
Naresque porriguntur.
Sic itur ad fastigium
Martis que, Palladis que.
Vtrique seruit diruta,
Exesa, scabra forma.

PHOEBUS subit praecordia,
Quae fere puriora,
Et apta sacro concuti
Apollinis furore.
Testatur istud MANTUA
Tuba Maroniana.
Idemque cantat UMBRIA
Chely Propertiana.

Si non suo rigaverit
Horatius Falerno.
Quin ipsa, (quod mirabile)
Cum pinguis est Minerva ;
Absurda, barda, degener,
Nec amplius MINERVA est.

VIs intueri PORTICUS
Famae vetustioris?
Stoam, Lycaea, pulpita,
Et Ambulationes,
Antiquitatis lineas,
Et circulos Sophorum,
Cavis refert et exprimit
Insculpta ruga buccis.

HOc ore visus est SOLON ,
THALES QUE cum CLEANTHE .
Et quem cicuta sustulit,
Ceu Massicum bibentem.
Et mobili qui Dolio
Indormiens, ut Aulae,
Contemsit omneis Regias,
Tuumque, Pella, Regem.

HOc ore MARCUS TULLIUS
Processit in Senatum:
Vt proditori diceret;
Quousque Catilina :
Aut in truces Antonios,
Et Fulvias feroceis ,
Philippicas facundia
Tonante fulminaret.

SEd nulla Macros gratia
Venusta comit: esto.
Hanc pusiones ambiunt,
Spernit virilis horror.
Quid ingemiscis, pallido
Genas colore tingi?
PALLOR, Thaliae; PALLOR, est
Color Scientiarum.

MACER fuit, qui plurima
Locutus est tacendo:
Qui pro Figura, REPPERI,
Centum boves dicavit.
Cuius LUCERNA fictilis
(Audite Curiosi)
Servi supellex, vaeniit
Fulgentibus smaragdis.

MACER fuit, qui vitreo
Excussit orbe naves:
Qui primus hausit circino
Volubileis arenas:
Qui vasta coeli corpora
Strinxit duabus ulnis;
Lunamque fratri Cynthio

MACER fuit, qui Litera
Famosus a Canina,
Pernox suos ad Lampadem
Elucubravit astus.
MACER fuit quem Corduba
Diro dedit Neroni:
PLATO fuit macerrimus,
Quem conferes Platoni ?

NUtrix, CARO, libidinum,
Sororque lena somni;
Quas non dedit tragoedias
Postquam Voluptas exuit
Tuburcinata Soccum:
De pelle convivantium
Scindit sibi COTHURNUM.

ALes, CUPIDO, Cyprius,
Effeminatus Ales,
Ledaeque notus Doricae,
Plumas gerens oloris;
Vix ponit in maceria
Nidi salacis ova:
Sed ponit in palatiis.
Et pinguium taberna.

Quod conflagrarit Ilion
Fumantibus ruinis:
Quod Xanthus exundaverit
Rubentibus procellis:
Debetur uni Remigi,
Quem paene nominassem.
Sed ille Remex dicitur
Pinguis fuisse pastor.

UT quisque semper optimus
Mentisque cultioris,
Ab Orbe vixit condito
Vrbisque Condito re:
Sic osseus, sic corneus
Magis, macerque vixit:
Minusque Bombo machides
GRACCHUS, minusque BACCHUS.

HOc SICCITATIS utile
Vt munus impetrarent;
Quot ambularunt millia
Qui victitarunt dactylis
Tribusve, quattuorve:
Et his quidem sub Vesperam,
Ne Sol videre posset.

NOn ad Senatum cedrinum
Palmasque consulares,
Sed populum nunc provoco,
Et arbores Eremi:
Quae frondeo sub tegmine,
Se praebuerunt hospites
Frigentibus Colonis.

LOquatur una THEBAIS ,
Et curva ripa NILI :
Quacunque septem brachiis
Amplexus egit undas;
Mirum genus Mortalium
Fundi per arva vidit.
Interque silvas buxeis
Expalluisse labris.

PRodite mandris squallidi
PACHOMII reclusis.
Amica tesquis Nomina,
Sed gratiora coelo:
Qui, praeter ossa, corporum
Nil extulistis antro.

VEstite palmat a toga
Asceta, PAVLE, prodi;
Cui Corvus, etsi pessimo
Parente fure natus,
Fidelis usque serviit,
Suumque pai~re dixit:
Non ausus unquam missilem
Procrastinare panem.

FAcunde prodi Cappadox ,
Et intimo recessu,
Sortire nomen regium,
Qui totus es CORONA:
Fulmen Valentis impii,
Terrorque Juliani:
Virtute suppar montibus,
Taatusque, quantus OSSA.

PRodi specu doctissime
E gente Dalmatarum .
Quem Terra Bethlemitica,
Et gens Togata novit;
Rupesque nati Numinis
Vagitibus canora,
Instar Leonis audiit
Per antra rugientem.

PRodire, quotquot ANGELOS
Eburnei coloris,
Nutriverat radicibus
Et hordeo polentae:
Coelo sereno clarior,
Et paene par Olympo;
Princeps tuarum vallium
BERNARDE , Clara Vallis.

HIs, NICOLAE iungere,
O lumen Helvetarum!
Quem laudo totis Ossibus,
Frater saluto Fratrem.
Quo fonte ducit gurgitem,
Primaque mugit unda;
Quando cibis te pollui
Rhenus notavit ullis?

NEc te tacebo, BORGIA
FRANCISCE, Sidus Orbis:
Qui funditus ieiuniis
Exaruisse visus;
Et quam nitentem lautiis
Ex Gandia ferebas,
Thoracis instar flaccidam
Conduplicasse pellem.

QUid LIPSIUM, quis LESSIUM,
CORNELIUM QUE Belgas ;
DREXELIOSQVE dicam?
Quid mille narrem ceteros,
Quos nostra vidit AEtas.
Argute. stellas suspice,
Et computare cessa.

TOt sunt, quot astra noctibus.
Sudis citata currunt,
Viaeque rivo lacteae
Fulvos lavant capillos.
Hos erudita Tuscia.
Illos Britanna Nympha,
Iberiaeque nobilis,
Ferrugo decolorat.

SAlve beata, et Persica
Macies emenda gaza.
Salve potens Inanitas
Rei periculosae.
Salve severa floridae
Patrona Castitatis.
Salve satis non cognita
Tutela Sanitatis.

TE rara via equulei
Arterias secantis:
Te ratus urit calculus,
Nigerve Candidusve.
Te rara Pleias fletibus
Suffocat, aut soporat?
Non sternit imber turbinis:
Non Scylla caeca sorbet.

TIbi Dynastae supplicant,
Qui tympano laborant;
Et erubescunt improbi
Ventres, popaeque dici.
Te pharmacis HIPPOCRATEE
Exaequat, et MACHAON :
Te donat AESCULAPIUS ,
Et anteponit herbis.

INstante LETO, scilicet
MACER timebit arcum!
Videns sibi simillimum,
Et os ad os venire:
Albisque Mortem dentibus
Non imparem iacenti;
Vel ante spondam sistere,
Vel expedire telum.

Mors forte dicet. Adsumus.
AMICE, qui valemus?
Cupis resolvi? Ianua
Sum destinata Vitae.
Sum serius Thyestes .

QUid exapescis spiculum
Amore delibutum?
ARUNDINES, arundine
Defigo, non sarisa .
Vastis bipennem quercubus,
Ferisque sumtuosis ;
Apris, apris venabuli
Latum reservo ferrum.

HOc agmen, haec embammata,
Has amphoras et orcas,
Has spongias immobileis ,
Sevoque diffluentis
Complector uncis arctius,
Et exprimo liquorem:
AEstate, quali cochlea
Compressa pingit hortum.

TU vade, nostrae mitius
Sensure vim Sagittae.
Tanget: nec ultra parvula
Fibras acus recludet.
Quam tu subibis aleam,
Dices fuisse ludum.

ET sic quidem componitur
A Morte vix notanda.
Adhuc videtur vivere,
Sed spiritu retento:
Suoque Lectisternio
Sopitus incubare.

EFfer vicissim tauricum,
Immane MAXIMINI,
Effer cadaver tauricum:
Effer, rogamus, effer.
Quod Sole fetet unico
Super toro relictum.
Qui vel Sabaeus olfacit;
Fit Simus a mephiti.

DECEMVIRI fortissimi
Sestertio coemti;
Quandoque Centum, Si vices
Mutare pondus urget;
Vendunt labores Herculis ,
Et prostituta terga
Succedit alter alteri:
Euntque Vultuosi.

EFfertur ingens denique
Magno tremore FUNUS
Terram movere crederes,
Et Insulas migrare.
Onusta succollantium
Cohors periclitatur:
Fessosque Lecticarios
LIBITINA triste ridet.

FRagrant sub axillis capri
Portantium GIGANTEM:
Et, quas Catullus oderat,
Olidae moventur alae.
Sudoris imber causticus
Per calda membra stagnat.
Pollinctor hac prae nautea
Narcis fremens supinat.

MAiore quanto gloria,
Quanto minore sumtu.
Solis vesa Duumviris
Eliminantur ossa.
Heic , inquit Vnus, sint sita,
Et sub levi quiescant.

AT non in aevum perdita,
Humata putrefacta,
Defossa sub caligine,
Et anguibus latebunt:
At non. erit volventibus
DIES SUPREMA Fatis;
Mundique summo penduli
Vibrata stabit axe.

ANASTASIS, surgentium
Regina mortuorum
Formosa CHRISTI Filia.
Electa Sponsa Divum;
Clangore miro buccinae
Sparsas movebit Vrnas:
Et personans ad Iudicem
Clausas citabit Vmbras.

IMmpulsa fetam Manibus
Tellus resolvet alvum.
Et suscitata Funera
Os erigent in altum.
I, FLACCE, porce de grege
Harae voluptuosae:
Ostende sis cuticulam:
Lauda tuam ferinam.

SCelesta tunc ABDOMINA,
Et VENTER alliatus,
Honore cultus numinis,
Inunctus atque lotus:
Et carnis Olla AEgyptia
Imum ruentin Orcum.
Callosa mittet aridus
VIRTUS ad astra CALVAS.

TUnc OSSA primum celsius
Prostrata se levabunt.
Tunc OSSA dura mollius
Tunc OSSA sicca, gaudia
Torrentis irrigabunt.