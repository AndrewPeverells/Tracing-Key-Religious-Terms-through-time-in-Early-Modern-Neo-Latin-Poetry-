SEd iam laboris ardus
Peracta par sest tertia,
Dolet, furitque Zoilus,
Qui me ferebat aggredi
Maiora multe viribus.
An Martis erro, clamitat,
Opus Marone dignius
Absolvat? aut praeconiae
Tam subdolae vulpeculae
Laboriosa finiat?
Est vilis, inquit, gloria,
Maiora quamvis vatibus
Quis auspicetur omnibus.
Finire laus est grandior.
Cum Marte Musis est nihil
Commune, si se scilicet
Bonum poetam iactitat,
Quid Martis in discrimine
Rerumque quaerit turbine?
Sermocinator impudens,
Pudorque nostre saeculi,
Et efferate furcifer,
Quicumque sis, nomen tuum
Caelabo, ne superbias.
Sed interim nugas tuas
Quis, senties, remordeat.
Tu qui latro nequissimus
Meis triumphas casibus
Reumque vitae perdiae
Me fine dempto nominas,
Horrenda ferri semina
Circum geris praecordia,
Et lac bibisti Tygridis,
Es saevior Busirde,
Es in super crudelior
Siculis Tyrannis omnibus,
Quid busta saxis omnibus
Umbramque nostram proteris?
I, victor arces subrue
Quid est, quid ultra, quo tamen
Trux ira sese porrigat?
Quid triste restat, quid meis
Malis abesse cogitas?
Quae tot fuere, fidera
Quot alta lucent aethere,
Quot sicca conchas littora,
Amoena quot rosaria
Baccas quot arbor Palladis
Alitue silva bestias,
Quot obstrepentis aequoris
Natatur unda piscibus,
Auesque penni aera
Quot pervolant circumfluum .
Tot damna, tot pericula
Indigna Vate pertuli,
Exilis ut tantummodo
Super sit umbra nominis.
Nunc ergo corde gaudia
Tumultuoso concipe,
Measque poenas, quod velim,
Ne forte credar fingere,
Nunc experire protinus.
Aevis fatura pestilens
Sequentis exsecratio,
Quid te molestant carmina
Meine dotes ingeni?
Deo iuvante maximo
Quod inchoavi prospere,
Te spero, nequam contumax
Ut illa cordis ilia
Oculique lividissime
Labore Vatis strenuo
Rumpantur indignissime.
Tu nostra carpe carmina,
Et rode Musas ut libet,
Terrebor haud calumniis.
Livore quisquis improbo
Caret, vir est miserrimus.
Nam summa livor murmure
Oppugnat acri, maxima
Ut perflat Auster robora.
At forte si licentia
Te nostra laedit, legibus
Tu quaeque certis exige.
Heroicis ingentia.
Volunt referri proelia.
Furor decet Tragoediam
Et luctuosus exitus,
Elegique melles lusibus
Amoribusque perplacent.
Sed Thais his in artibus
Est nulla, nugis indigens,
Lasciviaque pessima.
At liber in calumnias
Et hostis insolentiam
Iambus acer stringitur,
Suamque Vulpes prodita
Defendit innocentiam.
Cui nostra quamvis subdolae
Si scripta correspondeant,
Vicit Camena iam mea,
Quam criminis falsi ream
Ferox agebas Zoile.
Nunc ergo Livor rumpere,
Nam magna Vatis nomina
Habemus, et brevissime
Maiora fient tempore,
Iuvante Rege caelitum,
Nec non superna gratia.
Quantum Maroni Principi
Culex, Arator Tityrus,
Lascivus aut passerculus
Docto Catullo debuit,
Tantum mihi Vulpeculae
Debebit audax Reinike
Nunc ergo linor rumpere,
At vos camenae nobiles
Vestro Poetae parcite,
Si scilicet calumniae
Mordaciori carmine
Aures pias offendimus:
Nam concitavit improbus
Iram hostis atque contumax,
Ut arma iusta sumerem.

Carmine pro rigido si Chaerlius ille Philippos
Rettulit acceptos arte poeta rudis,
Tympana si Macedum rex inter rauca tubasque
Admiratus opus legit Homere tuum,
Supposuitque suis ea pulvinaribus ipsae
Militis indomiti qua tulit arma manu,
Carmine pro quovis sestertia si maro denae
Caesaris Otiavi coniuge dante tulit:
MAXMILIANE meam non aspernabere vulpem
Caesar at exiguum spero probabis opus.
Carmen amat certe qui carmine dignus habetur,
Digna gerit quisquis carmine carmen amat.
Longa dies ferrum consumit et omnia frangit,
Clara Poetarum sed monumenta manent.
At tu Caesar opus cum sponte feraris in istud,
Iam nihil hac nobis parte monendus eras.
Sed tamen interdum sessor calcaria subdit,
Sponte licet iusso tramite currat equus.
Quod superest, gemmas nec Regis adopto, nec aurum,
Divitis aut Croesi mille talenta rogo.
Ergo brevi Caesar tibi MAXMILIANE libello
Hoc aevo gratis fit placuisse satis.

CUm Martis in discrimine
Granique nuper turbine
Tuba tremendai tristium
Ducum tonarem proelia,
Mihi sinistram militi
Vellebat aurem Cynthius.
Relinque, dicit, proelia
Regesque formidabiles,
Prius poetam pauperem
Oves decebat pascere,
Humique vilem repere
Deducta per poemata.
Ergo tui si dignitas
Te tangit ulla nominis,
Musas redibis ad tuas,
Tuique gesta Reinikes,
Ut inchoasti, Finies.
Tibi laborem maxima
Mercede compensabimus,
Fame daturi nobilem
Vivacioris gloriam.
Vultu monentis territus,
Tubas procul recedere,
Et castra iusst Caesaris.
Sacerque vatis impetus
Ut devoverem proelia ,
Armisque detestabiles
Diras precarer omnibus.
Nunc ergo me licentius
Iuvabit aevum dulcibus
Et eleganti carmine
Certare priscis vatibus.
Lepore quod mirabili,
Et suavitate posteri
Moretur aures saeculi,
Memorque nostri nominis
Aetas futura perlegat.
Sed nec canam vulgariae
Prisci Iovis mendacia:
Meae puellae perfidam
Nec conquerar superbiam,
Viam sed ipse nobilem
Tentabo magnis viribus,
Qua victor ora per virum
Volare possim strenue,
Humoque me sustollere.
Vos ergo nobilissimae
Adeste Musae virgines,
Fallacis admirabilem
Aevo futuro Reinikes
Testemur ut fallaciam.
Ex rebus abiectissimis
Poeta saepe maximam
Potest referre gloriam.

PRimos suorum iudices
Cum Rex et inter nobiles
Sedebat aevo maximus.
Extemplo fari Martium
Suo decenter ordine
Iubebat Isengrinium.
Tunc facta sunt silentia
Dictoque parens regio,
Sic coepit Isengrinius,
Deceptor iste Reinike
Impurus, illaudabilis,
Nefariusque proditor,
Confingit impurissima
Eructat et convicia,
Tot ille contumelias
Mihi scelestus intulit,
Meaeque plura coniugi
Inussit usque crimina.
Sic nuper illam simplici
Nil suspicantem pectore,
Cum frigus esset maximum,
Casasque vix absconderet,
Bonis referta piscibus.
Hunc uxor Isengrinii
Hunc inquit, hunc in gurgitem
Demitte caudam clanculum
Et mille pisces unius
Habebis horae tempore.
Id stulta credens fallitur
Paludis et virentia
Quae congelatur ilicet
Dictoque quovis ocius
Fuit ligata frigore.
Tunc uxor amentissima
Tot corde pisces concipit
Quot hanc gravabant pondera,
Id Reinike praesentiens
Accurrit impurissimus
Adulter, illi vim parat.
Valebat haud resistere
Sed triste perfert dedecus.
Vix dulce cum peregerat
Opus scelestus Reinike,
Hunc in recenti comperi
Dum praeterirem crimine.
Exclamo, mitte coniugem,
Sceleste quo te proripis?
At ille ridens avolat
Fugamque tentat impiam.
Natator amnis ilico
Labor per undas frigidi.
Gelu quousque rumperem,
Et brachiis discinderem.
Hinc e palude sordida
Vi nixus omni corporis
Dum liberare coniugem
Enitor, ipsa clamitat
Dolore prae gravissimo,
Nam magna caudae linquitur
Pars alligata flumini.
Clamore moti rustici
Coepere mox concurrere:
Hic ense cinctus horrido
Accurrit, hic bipennibus:
Armatus alter lancea.
Certamen illo tempore,
Periculosum sustuli,
Currendo vix evasimus,
Totamque pene coniugis
Caudam paludis lurido
Crudele sed spectaculum
Tunc coningis miserrimae
Me qualiter momorderit:
Vir quisque secum cogitet.
Rex iuste nunc considera,
Et crimen ingens pondera:
Fur, latro, moechus, proditor,
Est factus illic Reinike,
Quod is fateri cogitur
Nec praevalebit callidis
Id machinis refellere.
Tu sume poenas impio
Rex de latrone vindices,
Ne rursus ausit talia.

Inde Tridentinae portas intravimus urbis,
Hospita nos illic excipiebat anus.
Quae tam facta licet rugosa senilibus annis
Esset, adhuc scortum Thaide peius erat.
Haec ad amatorem veniebat adultera noctu
Contemerare sui coniugis ausa torum.
Atque ita nescio quo discessit ab urbe profectus
Vir meus, ante diem non rediturus, ait.
Dum locus ergo datur, cupidisque occasio furtis
Praebeat hac nobis gaudia nocte VENUS.
Dixerat, ingreditur thalamos, ultroque sequentem
Turpis amatorem duxit amica suum.
At simul in Venerem, somnosque fuere soluti
Criminis exigitur vindice poena Deo.
Vir, procul a laribus quem discessisse putabant,
Tecta gradu strepitum non faciente subit.
Vidit ut ingressus temerati crimina lecti,
Crimina cordato non patienda viro,
Intumuit, iustaque fremens expalluit ira,
Ultrici gladium corripuitque manu.
Conscia mens scelerum formidine terruit ambos,
Attoniti gelido stantque paventque metu.
Iratumque virum pretio precibusque fatigant,
Cum pretio vanas respuit ille preces.
Fulmineoque petens meretricia pectora ferro,
Perforat infidae coniugis ense latus.
At se praecipitem dedit ex bipatente fenestra
Legitimi thalami qui violator erat.
Fugerat elapsus metuendi tela mariti,
Sed non iudicium fugerat ipse Dei:
Nam loca nocturnis tenebris dum caeca pererrat
Sic ubi praeteriit vitatae monstra Charybdis,
Reddidit hic animam sontem, culpamque piavit,
Talia sed fatus cum moreretur, ait.
Heu mihi quanta fero proiecti damna pudoris?
Res est insani plena furoris amor.
Alterius violare torum qui coniugis audes,
Hoc scelus exemplo disce cavere meo.

REx inquit, his super lupi
Deliberabo questubus,
Prius tamen vulpeculam,
An cedat istis, audiam.
Respondet audax Reinike:
Non haec lupo concedimus,
Quae me, meumque dedecent
Genus, nec unquam feceram,
Sed hoc fatemur libere,
Illius ipse coniugem
Ut ipsa pisces optimos
Captare posset artibus.
Sed consulentem provide
Spernebat ipsa Reiniken:
Improvideque gurgiti
Immergit et stultissima
Ceu vacca caudam deicis.
Quam si statuto tempore
Traxisset aut maturius
Non alligata frigore
Haesisset in paludibus.
Lubenter e periculo
Hanc sublevassem gurgitis,
Sed maior ille viribus
Erat labor Vulpeculae.
Contaminabat insuper
Me mille contumeliis
Iratus Isengrinius,
Minatur et crudeliter
Quod me velit discerpere.
Fugam capesso protinus
Camposque libo cursibus.
Conversus ad blasphemias,
Tunc mille diras evomit
Et latrat Isengrinius,
Quousque stagnis coniugem
Suam vadosis eripit.
Quod porro nos iniuriis
De Rusticorum turbidis
Accusat insequentium,
Illud salubre corpori
Fuitque membris utile.
Nam cursus is caloribus
Refecit artus frigidos.
Sed unde laudes ordiar
Istius ignavissimi
Lupique dementissimi?
Infamiam qui propriae
Celare nescit coniugis
Gravique pestilentior
Quo fiat adversario,
Se cum suis contaminat.
Tunc Uxor Isengrinii
Irata dicit, Reinike
Fur omnium nequissimet
Qui captiosus omnibus
Illudis, et nefariis
Omnes dolis circumvenis,
An immemor fallacia
Illius es trifurcifer?
Cum tristiorem vidimus
Scaturientis in cavo
Sedere fontis urceo
Nec posse prae formidine
Gradum referre maxima.
Tui miserta protinus
Accedo, fatis condolent
Et diligenter sciscitor,
Quis casus huc deiecerit.
Dolis refertus credulam
Cum me salutas feminam,
Noctemque te per integram
Vorasse pisces optimos
Mox impudenter praedicas.
Extemplo me miserrimam
Tunc appetitus piscium
Novusque pulsat impetus.
Tuisque tussis alterum
Conscendo fontis urceum.
Rotamque per volubilem
Et fonte liber exilis.
Hoc caritas in tempore
Est facta magna piscium.
Nam dum protervus vitreas
Hauriret undas rusticus.
Suos sodales convocat.
Qui duriter gravissimis
Me verberarunt fustibus,
Ut plena tabo lurido,
Vibicibusque pessimis
Non absque vitae maximae
Euaserim discrimine.
Hic clanculum vulpeculae
Sermo cachinnum concitat:
Deo sit inquit gratia.
Quod viva saltem tristibus
Emer seris periculis.
Nam duriore cautibus
Has pelle plagas acrius
Tu sustinebas, quae meam
Cutem scidissent plumeam.
Et negligenter omnibus
Non crede nugatoribus.
Fidemque nunc mortalium
Seias in orbis omnibus
Non esse tutam partibus.
Tunc duit Isengrinius,
Id teste te levissime
Probabo verum Reinike.
Qui semper infortunia
A te recepi maxima.
Scis qualibus fallaciis
Me tradidisti saepius,
Omnesque concitaveris
Cercopitheci filios,
Ut voce me lacesserent,
Et unguibus discinderent.

ME quando rursus nominat,
Infamiam nec propriam
Occultat Isengrinius,
Rem dicit acer Reinike,
Narrabo vobis integram,
Nam serecordor optime,
Secundus annus ducitur:
Quod ambo pertransivimus
Oras potentis Misniae
Et nationes Saxonum.
Immanis ecce cernitur
Spelunca montis ardui.
Ut vidit antrum scrupeum,
Ex corde maesta clanculum
Lupus trahens suspiria
Famelicus ingemit,
Quem pene nullis ferculis
Explebilem praesensimus,
Ut rite posset omnium
Pestis vocari maxima.
Quapropter illum vocibus
Instigo sic mordacibus.
Dapes latent lautissimae.
Quid immoramur? incolam
Cito petamus impetu,
Quod si tamen ferocior
Resistat, aut cibaria
Nobis molestus abneget,
Hunc ense perforabimus.
Dilecte perge Reinike,
Exclamat Isengrinius,
Hic immorabor interim.
Tu diligenter omnia
Perquire montis ostia,
Et redde, si quid invenis,
Me certiorem protinus.
Sodalis Isengrinii
Meique ventris gratia,
Fossasque diligentius
Inquiro montis singulas.
Offendo tandem luridos
Matris trahentes ubera
Cercopitheci filios.
Hique omnium nigerrimi
Erantque crudelissimi:
Vel angue quovis saevius
Oculi micabant ignei,
Ut totus expavescerem.
Hic cogitabam, quippiam
Auferre qui vult, maxime
Huic est necesse moribus
Utatur ut Gnathonicis,
Verbisque demulcentibus.
Quare saluto lenius,
Matrique blandientium
Primos honores defero,
Mihique iunctam sanguine
Appello, laudo, praedico:
Modestiamque fetuum
Admiror, atque laudibus
Extollo pulchritudinem.
Id complacebat auribus;
Eratque dulcis cantio.
Mox adferunt cibaria?
Lautamque mensam praeparant.
Tam sumptuosi fercula
Mirarer ut convivii,
Et iure quis recogitet,
Rerumque solitudine
Quibus pararent fraudibus.
At cum famem sedaveram,
Carnem fugacis optimam
Mater serebat hinnuli:
Hanc, inquit, adfer siliis,
Tuaeque porta coniugi:
Ago perennes gratias,
Valeque dicens ultimum,
De valle montis exeo.
Hic omnium miserrimus
Fagi sub umbra proximae
Sedebat Isengrinius
Illius indignssimam
Miseratus unice famem,
De carne pinguis hinnuli
Huic offerebam pallido
Bolum sed optatissimum,
Quod ipse dudum pessimae
Oblivioni tradidit:
Memor nec optat amplius
Mihi referre gratiam.
Obtecta postquam pabula
Ieiunus et famelicus
Vorasset Isengrinius,
Non dum refertus undique
Aut ferculis explebilis
Situm requirit cano avi
Et qualitatem liminis.
Spelunca dico, quam vides,
Sinus habet mirabiles:
Tamen sodalis ut meo
Fratri, quod Utilissimum
Videtur esse, consulam:
Adire rupis limina
Aut hic manere, liberum
Tuis relinquo partibus.
Intrare si sententia
Stat: delicata fercula
Mensae dabuntur optimae.
Sed veritati parcere,
Et multa debes fingere.
Nam vera si loqui voles,
Hoc frater antrum desere,
Et linque limen impium.
Qui veritatem dicere
Incautus omni tempore
Connititur, mendaciis
Et nescit hanc conspergere,
Is fluctibus gravissimis
Iactatur et tumultibus,
Et multa perfert asperae.
Respondet Isengrinius,
Meas amice Reinike
Obtundis aures fabulis.
Haec nostra providentia
Audivit a cunabulis,
Sic fatur et rupem petit.
Cum mox marinas simias,
Ceu Ditis atri filias
Cum matre turpi conspicit,
Exclamat atque talibus:
Heu quid sibi deformia
Orci volunt haec pondera?
Dic mater o turpissima
Talesne gignis liberos?
Aut ex paludis inferae
Suam trahunt originem?
Vel Daemonum cognomine,
Suffige tales in crucem,
Aut semen hoc inutile
Immerge ripae proximo,
Quod fata dant in flumine.
Fortuna si tales mihi
Habere donet filios,
Omnes profecto pessimam
Hos ad crucem remitterem,
Aut mox Abyssi luridos
Venarer illis incolas.
Haec verba postquam percipis
Mater furens irascitur,
Aitque, quid vanissime
Nos numquid omnes ludicras
Tu reris esse Simias?
Quid forma nostri stemmatis
Te vexat, atque liberi?
Heroas amplos vidimus
Qui laude summa praediti
Mihi meisue filiis
Non intulere dedecus.
Sic noster illos Reinike,
Rerum peritus omnium,
Tunc pergit Isengrinius
Conviciari simiis,
Dapesque ture postulat,
Matremque dementissimam
Turpissimamque nominat.
At illa iuncta filiis
Vires suas recolligit
Lupumque plagis anxium
Discindit indignissimis,
Ut plenus atro sanguine
Taboque vix discederet.
Quae cuncta, Rex, incommoda
Ex mentis impudentia
Sibi lupus confecerat,
Parere dum vult nemini
Quod si mihi Vulpeculae
Unquam fuisset moriger
His sortis in feliciter
Non actus esset fluctibus.

Creverunt et opes, et opum furiosa cupido,
Ut cum possideant plurima, plura petant.

TUnc rursus implacabilis
Exardet Isengrinius:
Imbellis, inquit, femina
Quid more litigabimus,
Verbisque disceptabimus?
Quis sit reus vel innocens
Dicto patebit ocius .
Has Chirothecas accipe:
Nosti quid illae denotent,
Quod conseremus dexteras,
Pugnaque, dimicabimus,
Ne probra tanta scilicet,
Tuumque possis longius
Celare cunctos plagium.
Tunc Reinike subtristior
Rerum mearum cogitat
Et corporis periculum
Iam sustinebo maximum.
Nam robur ingens corporis
Habetque vires, is mihi
Si conferatur Herculis.
Idcirco vulpinabimur,
Novasque cogar sub dole
Excogitare machinas.
Audacter ergo Martium
Accedit Isengrinium:
Si sumis, inquit, cornua,
Et me lacessis in super,
Aut poscis in certamina,
Licet mihi Vulpeculae
Sit dextra bello frigida,
Tamen nec omni Reiniken
Spe decidisse senties,
Nec hoste viso protinus,
Agni instar expavescere.
Si Marte, Rex exclamitat,
Vobis lubet decernere,
Fidem piis adstringite
Verbisque compromittite,
Vadesque coram sistite,
Quod nempe, stellas tertia
Aurora cum fugaverit,
Ambo velitis dexteram
Conferre more bellico.
Non immemor vulpeculae
Catus lupi pro partibus,
Brunoque spondet invidus.
At vota pro vulpecula
Cum iuniore simii
Dat filio Grevinkius.

AT vulpis intellexerant
Hoc cum propinqui nuntium,
Mox congregati consulunt,
Uxorque cara simii
Romam profecti Rigena
Sic prima fatur omnium:
Dilecte frater Reinike,
Vis ut tibi victoria
Det gloriosa maximum
Ex hoste victo gaudium:
Praecepta quae praescribimus,
Servare discas omnia.
Nam dira contra vulnera,
Ensesque praesentissimam
Benedictionem novimus,
Quam mane quisquis dixeris
Ieiunus, is levissime
Adversa vincet omnia.
Sed interim considera,
Tuasque partes respice.
Martis priusquam fervidi
Feraris in certamina,
Tuos capillos radere
Debebis et perungere
Liquore myrrhae nobili,
Succoque fragrantissimo.
At hinc rotunda circuli
Sis cautus atque providus,
Primumque velocissimis
Lupum fatiga cursibus,
Tuumque fontem detine,
Nec ante minge, quam prius
Lupus potenter urgeat,
Et instet importunius.
Tunc largiore propriam
Perminge caudam flumine,
Et turpis Isengrinii
Urina sic mordacior
Utrumque lumen hauriet,
Nec quid Videbit amplius.
Ventum notabis insuper.
Aspiret Unde sibila:
Ut in sequentis aptius
At inde cum laboribus,
Eritque fessus cursibus,
Apprende tunc velociter
Illud quod est carissimum ,
Prae melle, prae pecunia
Bonisque semper omnibus,
Amant quod omnes feminae,
Scis quid notem? tu dextera
Id apprehensum comprime.
Sic est dolo nequissimus
Vincendus Isengrinius.
Quae dicta consolantia
Cum Reinike perceperat:
Dolor levatus paululum
Verbis resedit mollibus.
Dat fessa somno corpora,
Quousque pulcher alterum
Diem referret Lucifer.
Exsurgit acer Reinike,
Cum dives ipsi Rusticus
Fit obviam feliciter,
Gratatur et victoriam,
Pinguemque donat an serem
Hoc absoluto Martium
Circum petebat Reinike.

Usus me genuit, mater peperit memoria,
Sophiam vocant me Graii, vos sapientiam.

REx ut perunctum Reiniken
Aromatum liquoribus,
Tonsoris et novacula
Ubique rasum conspicit:
Miratur, atque sedulo
Nunc macte totis utribus.
Virumque praesta Reinike,
Ut martis e certamine
Veram reportes gloriam.
Agit modeste gratias,
Genuque flexo principi,
Nec non Leonis coniugi,
Cunctisque spectatoribus.
Suos honores exhibet.
Post acer intrat circulum.
Alacriterque perfidum
Tuetur hostem Reinike,
Oculis ubi flammantibus,
Nimisque frendens dentibus
Astabat Isengrinius.
Praefectus at certamini
Utrimque votum postulat:
Mox quisque iurat alterum
Cadaver esse pessimum,
Scelusque detestabile.
Id propter ambos asperum
Et velle iam confligere.
Magister inde circulum
Claudit patentem pessule,
Et dimicantes deserit.
Hic rursus uxor simii
Invitat ore Reiniken,
Mandata ne gravissima
Oblivioni traderet.
Timere parce Rigena,
Modestus inquit Reinike.
Id omne prudentissime
Quod imperasti persequar,
Agoque summas gratias.

Consilium fidae qui respuit Utile mentis,
Omnia pro libitu qui violenter agit:
Numina fortunae nihil aestimat ille potentis,
Sed miser in curas et mala quaeque, ruet.
Vir sapiens numquam mandata salubria spernit,
Atque probat leges utilitate datas.
Plurib. Urbs constat quo consultoribus aucta,
Pluribus hoc etiam rebus abundat opum.
Stultus is est canib doctas qui posthabet artes,
Quem magis aut cantus, vel lyra rauca iuvat.

RObustus Isengrinius
Livore plenus impio,
Et extimendus unguibus,
Rictus suos gravissimi
Distendit instar fulminis.
Omnique totus impetu
Irrumpit in vulpeculam.
Quae nixa miris fraudibus
Resistit ipsi fortiter:
Contraque nunc assultibus
Insurgit et contrariis
Eludit urgens ictibus.
At quando tam viriliter
Se sat superque gesserat
Memorque semper Rigenae
Olente cauda plurimum
Diuque multis cursibus
Vexarat Isengrinium:
Et insequentem luserat
Pedum citis ambagibus,
Tandem lupi comprenditur
Ferocientis unguibus.
Tunc qui prius maledixerat,
Verbisque fulminaverat:
Hostemque sat notabili
Vexatione carpserat,
Iam pisce quovis mutior
Silebat ager Reinike.
Lupusque magnis virium
Quassabat illum motibus
Ut de salute corporis
Actum putaret is sui.
Quare lupo Mavortia
Manus inermes porrigens
Is supplicabat talibus.
Per te per omnes Caelites,
Per ossa matris optimae
Manesque patris comprecor,
Vocem precantis accipe
Vitamque serues integram.
Tibi quousque vix ero,
Me dedo totus in iugum,
Lubenter atque serviam,
Dum sensus hoc in corpore
Latebit atque spiritus.
Sed id furens vulpeculae
Recusat Isengrinius
Vitamque saevus abnegat,
Haud verba dudum talia
Dabas, ait, nequissime,
Bonos, virosque nobiles
Illa tua fallacia,
Et ore mendacissime
Iam desines lacessere,
Opprobriisque ludere.
Non te sepultum splendido
Plorabit uxor marmore,
Carive flebunt liberi,
Sed praeda turpis omnibus
Coruis eris rapacibus.
Aut te profundo gurgitis
Cibum relinquam piscibus,
Ut atra lambant vulnera
Et dente morsum distrahant.
Haec ore dum durissimo
Profundit Isengrinius,
Vulpes memor recentia
Consulta versat, altera
Manuque mirum per modum
Lupi pudenda corripit
Hostiliterque comprimit:
Dolore prae gravissimo
Ut maximis resolveret
Os turpe cum clamoribus.
Astuta Vulpes interim
Ex hostis ore subtrahit
Manum potenter alteram,
Hic pugna surgit aspera:
Utrasque nam cum Reinike
Manus haberet liberas,
Duosque pugnos fecerat,
Lupum molestum vinculis
Constringit arctioribus,
Remordet, urget, opprimit,
Ut cordis ex angustia
De ventris antro turgidi
Ingens onus reponeret
Largumque stercus omnium
Cacaret Isengrinius
Clamaret atque mor dio.
Id intuentes proximi
Turbantur omnes et lupi
Confusioni condolent,
Statimque Regi supplicant,
Misertus ut finem gravi
Imponat huic certamini.
Extemplo Rex benignior
Suis ministris imperat,
Ut bella dimicantium,
Pugnamque tollant horridam.

POstquam novum silentium
Rex imperasset omnibus,
Iuberet et certaminis
Ut luctuosa tollerent,
Cum lince pardus ilicet
Intrant capacem circulum,
Et iussa Regis explicant.
Te magne victor Reinike
Rex deprecatur optimus
Ob laudis, et pulcherrimam
Palmae recentis gloriam,
Victo salutem conferas,
Lupumque vinctum compede
Digneris ipsi tradere.
Omnes tibi victoriam
Nec non triumphum deferunt,
Ob gloriosa Reinike
Tropaea mox alacrior,
Exsulto, dicit, gaudio,
Et corde laetor intimo,
Quod nostra venit in diem
Integritas clarissimem,
Meaeque vitae sanctitas
Aperta constat omnibus:
Nunc Regis exoratio
Et ceterorum supplicum
Me tangit intercessio,
Quapropter Isengrinio
Non immemor volubilis
Et sortis et victoriae,
Mea subacto dextera
Piam lubenter gratiam
Nec non salutem largiar,
Idem mei tantummodo
Si nunc amici sentiant.
Mox ibat assidentium,
Fiat voluntas Regia.
Finita sic certamina
Fuere dimicantium.
At tunc amicos cernere
Statim licebat plurimos
A parte stare Reinikes,
Ipsum prius qui luride
Serpente peius oderant
Necemque votis omnibus
Ipsius exoptaverant.
Omnes triumphant gaudio.
Mox ante regis atria
Cum tympanis et fistulis
Deducitur vulpecula,
Ioque vulgus mobile,
Io triumphe clamitat.
At Reinike civiliter
Regis pedes amplectitur,
Tenditque supplex brachia.
Ut vidit hunc procumbere
Rex, ipse dextra sublevat,
Additque verbis insuper:
Exurge victor Reinike,
Nam iure nunc laetaberis.
Quod nempe partes ad tuas
Deflexerit victoria,
Faustoque pugnas omine
Ut lex iubet commiseris:
Opus sed esset vos duos
At cum sit Isengrinius
Defectus ager viribus,
Utroque passu claudicans,
Concordiae placatio
Ut differatur, impero.

TUnc victor inquit Reinike,
Quaecumque mandas optime
Rex, atque nobis praecipis,
Haec me decet capessere:
Tibique summo principi
Parere quovis tempore.
Coepere multi conqueri,
Quos ipse nec conviciis,
Iniuriisue laeseram,
Vestris priusquam regiis
Nam quisque diligentius
Decus favorem, gloriam,
Pecunias, potentiam
Notabat Isengrinii.
Nunc sorte pressus aspera,
Nec unicum de milibus
Sibi videt succurrere.
Iam nil Poetae carmine
Recordor esse verius:
Tu donec, inquit, ditior
Fruere rebus prosperis,
Laetos habebis omnibus
Locis amicos plurimos:
Adversa sed cum depriment
Te fata telis invidis,
Mox solus, ante maximo
Qui cinctus ibas agmine,
Deflebis atra tempora.
Tales amicos perplace?
Turbae canum componere:
Stans in coquinae limine,
Quae de cibis herilibus
Dapum solebat in dies
Captare frusta vilia.
Canum sed alter proprio
Nickel vocatus nomine,
Carnem coquo subtraxerat,
Qui terga furis in mali
Aquas calentes fuderat.
Canes sed ante ianuam
Hunc cum viderent egredi,
Et portionem carnium
Omnes loquuntur talia,
Si frusta tanta carnium
Capit diebus omnibus,
Sodalis hic est intimus,
Cocique frater optimus.
Nickel sed illud audiens,
Combusta pallientibus
Aquis aheni tergora
Ostendit, atque pustulas.
Quas cum viderent ceteri,
Quid hic moramur, inquiunt,
Diutiusque sistimus?
Fratres fugam capessite,
Et Ditis hoc a luridi
Procul sodale cedite.
Hac magne princeps principum
Oratione criminor
Nec non avaros arguo,
Qui nempe propter gloriam
Opumue magnitudinem,
Lautaeque mensae commoda
Falsos amicos induunt.
Quod ipse vitans sedulo
Studebo sanctimoniae,
Ut fata post novissima
Fuisse dicar integer,
Scelerumque purus omnium.

SEdens in alta curia
Rex inquit ornatissimus,
Quid indiget res pluribus
Verbisque longioribus?
Satis superque Reinike
Causam tuam cognovimus
Et pectus intelleximus.
Iam digna reddens praemia,
Inter supremos regiae
Virosque nobilissimos,
Te collocabo curiae,
Noctes diesque singulos
Tu Regis ut negotia
Secreta tractes omnia,
Meisque praesens seriis
Deliberationibus.
Non interesse negligas.
Per me salutem pristinam
Nunc restitutam suscipe.
Pro dignitate regia
Tu diligenter excuba,
Et aufer infortunia.
Ab arce nostra, muneris
Tum cuncta sollers omnibus
Interpretare candide,
Sua fore te diutius
Nequit senatus curta
Carere, nec collegia.
Illis tuis Fallaciis
Dolis stupendis insuper
Utaris et negotia.
Sic in supremo Regiae
Splendore collocaberis,
Et ante nostri spiritus
Relinquet ossa corporis,
Quam denuo vel invidi
Ullius ullas aulici
De te, querelas audiam.
Meoque cuncta nomine
Legationum munera
Obibis, atque singula
Responsa posces omnium,
Regnique Cancellarius
Ab omnibus vocaberis.
Et iam tuae committimus
Fidei sigillum Regium.
Tu quicquid obsignaveris,
Notaris, atque scripseris,
Ratum manebit perpetim.
Sic Reinike fidissimus
Adhuc in aulis principum,
Et omnibus negotiis
Consultor est carissimus .
Nam seu salutem patriae,
Seu damna fallax parturit:
Is ceteris fidelior,
Praestantiorque creditur.

FRactis sed ingens cornibus
Opprobrium recolligens,
Et huc et illuc fluctuat
Incertus Isengrinius,
An propter ingens dedecus
Gravemque contumeliam
Mucrone se vita exuat,
Aut monte celso proximi
Ne rumor ingens dedecus
Labemque victi latius
At hostis ex opprobrio
Multum triumphans Reinike,
Spes corde magnas concipit
Viaeque sese praeparat,
Ut Dux amicis cum suis.
At rex honoris gratia
Huic commeatum maximum
Adiungit atque Principes
Qui Reiniken fideliter
Domum reducant ad suam,
Ipsumque dictis insuper
Hortatur ut frequentius
Aulam revisat regiam.
Nec ipse continentiae
Ignarus, aut modestiae
Caput renudat Reinike.
Et osculatur dexteram,
Pedesque flexo poplite
Procumbit ante regios.
Valeque dicit ultimum
Non absque splendidissima
Orationis gratia,
Rex summe, Rex piissime,
Et feminarum principum
Regina nobilissima:
Et ceteri virtutibus,
Virique laude praediti,
Sit salva vestra dignitas,
Seros in annos Nestoris,
Omnique tempus aureum
Beata parte transigat.
Sic dicit, et velociter
Non absque Regis gratia,
Applausibusque principum
Profectionem suscipit.
Sed in via sequentium
Is asseclarum pectora
Mulcebat his solaciis:
Nunc plena luctus tempora,
Gravesque curas pellite,
O cara fratrum portio.
Durate, vosmet integre
Mecum quietis sedibus,
Rebusque, post molestias
Servate felicissimis,
Favore regis optimi,
Vos unus omnes ceteris
Beabo prae mortalibus.
Nam quicquid ore flagito
A Rege, victor impetro.
Est ergo gemmis omnibus
Praestantior sollertia
Auroque fuluo pulchrior.
Sic Regis audax Reinike
Receptus est in gratiam,
Dolos obumbrans pectoris
Et ausa nigri cantibus
Iniquiora nubibus.
Adhuc in isto saeculo
Qui novit artem Reinikes,
Et rebus est gratissimus.
Quicumque sed fallaciam
Vulpemque perversissimam
Caelare nescit pectore,
Vocatur ater omnibus,
Inutilisque creditur
Iacetque plenus pulvere
Ubique sordidissimo.

Nocturna versetque manu, versetque diurna.

Male parta dicta quae fuit,
Ut commeantes venerant,
Stans ante limen Reinike
Suis amicis omnibus
Summas agebat gratias,
Quod sortis his in tristibus
Fidelitatem fluctibus
Non denegassent utilem,
Sed quilibet pro maximis
Opem tulisset viribus.
Quare favorem debitum
Fidemque rursus omnibus
Spondet suis sodalibus.
Deinde dat licentiam
Cuivis eundi quo lubet.
At rumor ut laetissimus
Uxoris aures contigit,
Virum venire Reiniken,
Prae maximo liberrime
Gestire coepit gaudio,
Quare relictis omnibus
Rebus potenter advolat
Cum liberis carissimis ,
Et gloriosum dulcibus
Verbis maritum suscipit.
Et quid sit actum sedulo
Relaxat ora risibus,
Et sic profatur Reinike:
Immensa regis gratia
Fatis mihi felicibus
Summos honores obtulit,
Regisque Cancellarius
Nec non Senator nominor,
Et omne quicquid Reinike
Scribit, facit, deliberat,
Id esse scriptum candide
Et corde prudentissimo
Deliberatum creditur.
Quodque amplius, fortissimum
Potenter Isengrinium
Hac dextera compescui,
Meisque vici viribus,
De me querelas fundere
Ut ausit haud in posterum.
Sed nunc velut pedissequus
Subiectus ipse Reinikes
Cogatur esse legibus.
Illius ut potentiam,
Genus, propinquos, filios,
Unius assis aestimem.
Haec vulpis uxor audiens,
Magis magisque gaudio
Triumphat, atque plausibus
Gratantur itidem liberi,
Omnesque lato murmure,
Valete curae clamitant:
Nunc saecla semper aurea
Diesque candidissimos
Agemus, et prioribus
Medebimur molestiis
Quiete, lusu, gaudio.
Prae ceteris mortalibus
Sic est adhuc felicior,
Beatiorque Reinike.
Curisque liber omnibus,
Amore, pace, gratia
Abundat et sodalibus.
Ut carmen haec libelluli,
Laborque vatis explicat.

Multa cadunt inter calicem supremaque labra.

TU lector ergo candide
Para tibi scientiam,
Ipsamque pro pecuniis,
Terraeque donis omnibus
Ama, teneto, percipe.
Virtutis et vestigia,
Malum relinquens, elige,
Vitaeque simplicissimae
Sectare sanctimoniam.
At quae libellus perbrevis
Iuvabit iste nonnihil
Si diligens frequentibus
Hunc usibus contriveris,
Quem condidi florentibus
HARTMANNUS annis integer,
Cum quattuor natalibus
Annum videns vicesimum ,
Dum Caesar inferos Getas
SECUNDUS armis fortibus
MAXMILIANUS fulminat,
Hunnosque bello subicit,
Viamque victor arduam
Affectat usque sidera.
Illo fovebat tempore,
Videbat et contexere
Hos vulpis astus improbae,
Potens ocellus amnium,
Decusque Moenus urbium,
O Turca perversissime.
Crudelis, ater, improbe,
Inter Poetas nobiles
Dudum volasset Reinike,
Nisi fuisses saeculi
Tu grande nostri dedecus,
Quare tibi, quod aureum
Errando tempus perdidi,
Exopto nunc potentium
Adversa vatum spicula,
Omnesque diras imprecor,
Ut arma formidabilis
Nunc expavescas Caesaris,
Et vincla luridissimo
Collo gerens immania,
Huic ante vultus procidas,
Captamque tradas Turciam,
Ut ora rursus Pannonis
Metu soluta bellico
Concepta ducat gaudia.
Tunc Victor ausim Caesaris
Tuba tonare proelia.
Modo Redemptor omnium
Protector et mortalium
Vitam mihi concesserit.
Quid ergo Livor amplius,
Annos inertes obicis
Opusque mentis desidis
Imbelle carmen nominas?
Quod more patris strenui
Dum fortis aetas sustinet
Nec bella secter horrida,
Aut militarem gloriam
Nec ora nostra iurgiis,
Vel arte iuris excolam.
Vanum, caducum, perbreve
Id est opus quod exigis:
Nam fama clari nominis
Mihi perennis quaeritur.
Ut gloriosus maximo
Dum clara lucent sidera
Vivent Poetae nobiles.
Dum pura Rheni flumina
Aquas habebunt limpidas,
CELTES legetur inclitus :
Qui primus in Germaniam
Phoebeia duxit numina.
HUTTENUS ortus nobili
Ex stirpe patrum, Nestoris
Centena vivet saecula.
Phoeboque plenus HELIUS,
Vatum suo Rex tempore
Cantabitur dum nobiles
Viros habebunt posteri.
Dum MARTIALIS vixerit,
CORDUS legetur callidus.
Nec GLAREANUS occidet,
Dum poma cum flaventibus
Autumnus vuis proferet.
Spes magna nec tacebitur
Sui MICYLLUS temporis,
Dum rure sub Germanico
Curvis Ceres agrestium
Cadat resecta falcibus.
Nec ulla te MELANTHONA
Aetas PHILIPPUM nesciet.
Cum solis alti lumine
CAMERARIUS laudabitur.
NASONE Sulmo dum suo,
Et cum TIBULLO nobili
Urbs Romuli superbiet
Et omnium cultissimi
Mei SECUNDI CLAUDIA,
Legentur ob mirabilis
Reperta clara carminis.
Par vena priscis STIGELII
Canetur omni tempore.
SIBERUS inter optimos
Nec ipse vates occidet.
FIDLERUS arte praeditus,
Fidibusque praestans aureis,
Perenne nomen abstulit.
Novem Dearum LEMNIUS
Ponetur inter nomina,
Dum Luna curret aurea.
Quae carmen aetas nesciet
MAIORIS aut ACONTII?
Dum terra flores proferet.
Erit per antra cognitus
Phoebeia SECCERVITIUS.
Belli fabri GEORGII
Deo sacrata carmina
Nullo peribunt tempore.
Nec stella Phoebi POSTHIUS,
BOCERUS aut tacebitur,
Dum terra portat robora.
Versu pararunt nomina,
Casura nullo tempore.
Cum tempus ergo conterat,
Et cuncta lamentabilis
Absumat aevi terminus,
Caret POETA funere,
Rogosque sola carmina
Vincunt potenter et domant.
Cedant triumphi vatibus,
Cedantque Reges carmini,
Et dives auri copia.
Miretur hic ignobile
Vulgus caduca munera.
Nobis APOLLO pocula
Impleta sacro nectare,
Versusque dulces suggerat.
Post fata livor ultima
Quiescit, atque proprius
Honor tuetur quemlibet,
Vivisque tantum pascitur.
Ergo loquar vel invidis
Nunc mille circumstantibus.
Quod hos libellos Reinikes
De callidis vulpeculae
Subtilioris astibus
Iovis nec ira, nec ferox
Ignis trisulci fulminis
Delebit, aut potentia
Romana terrae maximae.
Nec curo quando finiam
Aevi volantis terminum,
Diesue nigra venerit,
Caduca nostri ius habens.
Tamen superstes nomine
Cantabor indelebili.
Quin astuantis insuper
A solis ortu, frigidum
Si vera sunt praesagia,
Sacerque vatum spiritus
Nil suggerit mendacii,
Per orbis omnes incolas
Per cuncta victor saecula
Legetur iste Reinike.