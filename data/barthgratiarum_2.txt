Iuenculus, Rosille, es
Mihi occinunt puellae,
Cur ergo amare differs?
Ostultulae iuvencae,
Iuvenculus Rosillus
Quia vitulatur, illa
Differt perire causa!

Visco timetur anceps,
Piscator unco ab hamo,
Vates feroci Iambo,
Miles machaera et hasta,
Sed Scorpius veneno.
Torpedo Hystrix frigore,
Iaculis, Hyena visu.
Leo vi, doloque vulpes.
Ocelluli puellae
Isto timentur omni.

Nasutus est Bloviscus,
Quid Tarrius moratur?
Auritus est Pioscus,
Quid Tarrius moratur?
Perite Cum Bloviscis
Inamabiles Piosci,
Amabilis Rosilla est,
Venusta Pasicompsa est,
Iocosa Myrtilisca est,
Bene compta Naereilla est,
Hoc Tarrius moratur.

Volebam hiare magnum
Stiliconios triumphos
Panegyri tonare.
Per aequor Argonaeutas
Reducere, Herculique
Substernere Ilium ingens.
Quid multa? magna magnis
Aequare facta bombis.
Sed vellicavit aurem
Amor, ubi ubi ergo ocelli?
Obmutui repente.

Obambulare dulce est.
Ego ille sum Rosillus
Nulli secundus istic.
Rosa, Myrtus, et Diona,
Ioci, Cupido, Lusus,
Saltatio, Susurri,
Suaviationes,
Faecunditate mira
Nascuntur atque crescunt.

Centesimum usque in annum
Sapiant greges Catonum
Balantium severa.
Horam unam amare nobis
Feliciter, Catonum
Livore rumpit annos.

Si qui es iocosus, hospes,
Mecum veni ad choreas,
Mecum veni ad Lyaeum,
Si qui es iocosus, hospes.
Carent fores Dionae
Custode Anacreonte,
Livore, ceu Thaliae.

Licet, licebit omni
Saltare, et osculari
Amabilem puellam.
Patres, avique nostri,
Si non fuere laeti
Dionae ad Orgia almae,
Nihil minus iacent nunc,
Nisi nos iocemur, atque
Saltemus eleganter,
Nihil minus sepulcro
Iacebimus iam in alto
Via unde nulla retro est.
Doceamus hoc Nepoteis.

Custodem Anacreontem
Foribus suis Cythera
Pro nuper alligavit,
Graviduvio racemo.
Bacchatur ille laetum
Niveam tenens puellam,
Niveo senex capillo
Proavus cui esse possit.
Laxa senex catena
Saliat, docetque in orbem
Restem sequi puellas,
Modimperator ipse.
Qui balsamum, atque murrham,
Stactenque, Cinnamumque,
Malobatrumque triste
Laetoputat Catone.
Abire debet istinc,
Nihil nigros moramur,
Candore Cum iocoso,
Anacreon sequendust.

Centum osculationes
Ab arbore hac Dionae
Decerpere est lubido.
Centum osculationes
Una arbor ista, in hora
Sibi subiicit revulsas.
Hydra osculationum
Arbor tua est, Diona,
Hydrae Hercules Rosillus.

Instat dies suprema
Hoc febris ista iurat.
Quae corde flagrat isto!
Removebimus propinquam
Ciatum puer Lyaei
Salute da repletum
Amabilis Neaerae.
Salutem, io, Neaerae
Ciato bibamus isto;
Dum sanitas Neaeram,
Nec habet febris Rosillum.
Suavissimi sodaleis,
Bibite hanc, sibi ad Salutem
Me quisque ter vocato,
Cum mortuus Neaerae
Fuero tener maritus,
Fugam rudeis Avernos.

Peregre it tuus, Neaerae;
Futurus est, Rosillus
Peregre tuus, Neaera.
Sed corculum Rosilli
Volt corculi manere
Domesticum Neaera,
Hoc pignus obserato
Reditus mei futurum.
Nisi istud istud in te
Invenero reversus,
Peregre peribo, Vita.

Sine corculo Poetam
Franci videte vates.
Ille ille hic est Rosillus
Liberrimus Poeta.
Sed Cum procul Neaera est,
Sine corculo Poeta est
Liberrimus Rosillus.
Franci cavete vates.

Caecus fuisti, Homere,
Critici quid obstrigillat?
Caecus fuit Homerus.
Cantare quibat ille
Cupidinem et Dionam;
Martem et canit Minervam.
Diomede quid severo
Volt volnerata Cypris?
Ventrem decebat isti
Non dexteram, nec atro
Diomede volnerari
Paride sed a nitente.
Caecus fuisti, Homere,
Critici quid obstrigillant?

Speculum Leporis almum,
Ver, pande humum rigente.
Sine vere nil Diona est.
Vere ingruente vita
Reviviscit almi Olympi.
Sine vere nil Diona est.
Longo sepulta somno
Natura surgit illi.
Sine vere nil Diona est.
Genitabiles Favoni
Prati excitant caloreis.
Sine vere nil Diona est.
Aprilibus sub auris
Rosa mundus omnis una est.
Sine vere nil Diona est.
Emortua ante florum
Nunc semina intumescunt.
Sine vere nil Dionae est.
Ver prata Cum maritas
Charites redire certant.
Sine vere nil Diona est.
Speculum Leporis almum.
Ver, Lusuum Chorea est.
Sine vere nil Diona est.
Amabileis Favoni,
Roseos rigate campos.
Sine vere nil Diona est.
Reducite eleganti
Pede Gratiae Choreas.
Sine vere nil Diona est.
Salisubsuli Leporeis,
Speculum polite vestrum.
Sine vere nil Diona est.
Labella suaviorum
Sitiunt modo duella.
Sine vere nil Diona est.
Papillula impotenteis
Oppressiunculas volt.
Sine vere nil Diona est.
Tunicae suopte motu
Iam sussilire certant.
Sine vere nil Diona est.
Rotundi ventris Hebe
Sitit Herculem maritum.
Sine vere nil Diona est.
Glabelli virginalis
Phoebum cupit Iuventa.
Sine vere nil Diona est.
Pandunt sinus puellae,
Et ambiunt puellos.
Sine vere nil Diona est.
Hortus tuus, Cythera,
Vult irrigari amore.
Sine vere nil Diona est.
Nemus marito ab imbre
Comam arborum resolvit.
Sine vere nil Diona est.
Cupido Praetor est, ius
Amantibus resignat.
Sine vere nil Diona est.
Rosa vinculum resignat,
Et appetit maritum.
Sine vere nil Diona est.
Tauri, Leo, Tygresque
Agitant suas Choreas,
Sine vere nil Diona est.
Cedat Diana silvis,
Iam regnat has Cythere.
Sine vere nil Diona est.
Cedat Salacia undis,
Iam regnat has Cythere.
Sine vere nil Diona est.
Cedat Diespiter , iam
Caelum Cythera regnat.
Sine vere nil Diona est.
Sine vere nil Diona est,

Nos illicet redimus
Nostri ioci manebunt.
Quod corpori tributum est,
Cum corpore interibit.
Animae ioci elegantis
Aeternitatem habebunt.
Quo simplicis puelli
Generosior cupido est,
Divinitatis hoc plus
Merae medulla mentis
Amor est pii Rosilli.
Temerare quam Neaeram
Malim illam amare numquam.
O floscule aureorum
Longe nitore princeps,
Integritate in ista
Mane tua, puella.
Suus est Agon terendus
Integritate pura,
Postilla, Cum tumebit
Rosa, tum sequetur unguen.
Umbratile hoc duellum est,
Simulacra picta verbis,
Rem ipsam dabit Diona,
Cum tempus hanc vocabit.
Modo vertitur Iuventas.
Virilitate flos iam
Maturiore obibit.

Cum forte me Lyaei
Amor orgia imbibentem
Myrto videret alta.
Sane, inquit, atque belle.
Vocem audii, sed ipsum
Nequii videre amorem.
Sed, quod merum bibebam,
Mulsum deinde poto.
Nam sese amor Lyaei
Submersit in liquorem.
Quid mirum et invidendum est,
Si suavitate mira
Anacreonta condio?
Cum Bacchico liquore
Cupidinem imbibi omnem.

Nisi finis est amandi
Aliquis futurus; istud
Lector bone, obtinebit;
Crescet libellus iste
Sine fine semper ex se.
Amoris Orgia istunc
Morem tenent, tenebunt,
Vates silere nolunt.
Loquaculi Poetae
Fiunt Poema amando.
Sed ego tacere porro
Nolens volensque cogor.
Et nobilissimorum
Lingua imbibenda morum.
Nova lingua mi imbibenda est,
Nova nascitur Neaerae
Plena Ilias Lepore
Lepore plena Gallo.
Latii valete lusus,
Puellulasque macte
Iubete permanere
Salute perpeti, sunt
Si quae mei Rosilli.
Post annu et annum et annu,
Annos ter unum, habebo
Quod imputem Poetis
Franco Lepore plenis.
Custodiam Neaerae,
Sinceritas Deorum
Commendo diva, vobis.
Integritate nostra
Servetur illa nobis.
O Virginum piarum
Intacte flos, tibi me
Servare si lubido est,
Servare te mihi aude.
Ah flens, Neaera, flenti
Mihi tamen, Neaera,
Linquenda, iam, Neaera, es
Linquenda; flete Risus,
Flete Osculationes,
Flete improbi Susurri,
Teneri valete Risus,
Vale osculationum
Numerus, recensione
Maiorque densiorque.
equus mihi admovetur:
equus ille, qui meum cor
Lacerabit et secabit.
Da basium, Neaera,
Et forsan hoc supremum est.
Amplectere atque vinci,
Et forsan hoc supremum.
Pudor tuus, puella,
Mihi me rapit, meum cor
Exscindit e latebris.
Tamen migrandum ab illo est.
Tu, quod tibi relinquo,
Cor Corculo tuo inde,
Nec inde momen unum
Emitte, donicum isto
Me limini videbis
Reducem institisse sponsum.
Dein, dein, futurum est
Speramus ambo quod iam,
Ut vincla coniugali
CirCumvoluta nexu
Nos vinciant iugentque.
Vale interim, o Venusta,
Animae meae puella,
Anime mi ave puellae,
Valere avere abire,
Redire, amare, habere,
Ego te ut perenne possim.
Hoc dent dii; vale Lux.

Si me ipse sacrum ad aras
Tibi sisterem, Rosilla,
Et sanguinis fluento
Ignes tuos necarem:
Numquam satis savori
Redhostiendo haberem
Mecum mei doloris.
Si me ultimo labello
Solum allocuta ocello
Solum ultimo fuisses
Intuita, vita nostra
Merito tibi dicaret
Sua vota cuncta secum.
Nunc basiata plusquam
Trecenties: quid addam?
Sunt facta vestra verbis
Maiora, vita, nostris.

Neaera si fuisse
Ulli pareis Amoreis
Meo et tuo arbitrarer,
Supersedere verbis
Possem; tuumque nomen
Vitale mi, quiete
Non emovere sancta.
Sed nostra flamma Cum sit
Sine more prorsus, omni
Exemplo, Amore multo
Soli sibi paranda.
Fas est docere vatem
Hanc posteros figuram,
Ob praemia edocere
Cunctos, amare dextre.
O Posteri, meorum
Si quos Lepor furorum
Tanget; videte quam sim
Vestro favens honori.
Doceo piam puellam
Vos mecum amare dextre!

Haedillus iste, ad aras
Tibi sisto quem, Diona,
Ait fuisse toto
Grege, carnibus petulcis,
Lascivior nocere.
Vitem ille saepe plenam
Populatus est, racemos
Corrosit ore saepe.
Poterant sed ista ferri,
Nunc nupere nisi istam
Myrtum undiquaque nudam,
Cornu involasset unco,
Et ventrem ei ei edolasset,
Ut nunc tumore magno
Media illa pene rumpat.
Haedillus ergo vobis
Sacer esto, Cypris, iste,
Tua revinctus ara
Nil tale possit ultra
Ut liberas, it a eius
Iniuriam, ultione
Feroce vindicanteis.

Calicem, Lyaee, comple,
Plenus salute nostra est.
Si vis valere bellum
Qui bellus es sodalem,
Tibi meam propino
Victor Vigil, salutem.
Hominum bibunt Hemones
Saevissimi saluteis
Libidine atque avaro
Opum Cupidine. Ipsi
Pro tam fera cruoris
Sorbitione tetri,
Bibimus merum, o sodaleis.

Dixi tibi, Neaera
Iocamur ut Poetae:
Tu credere istud esse
Palam tuum negabas,
Nisi experiri haberes.
Experta non Poetam,
Sed nobilem Rosillum es
equitem, salax Neaera.
Dixi tibi, Neaera,
Non sum Poeta talis
Qualeis facit Bloviscus,
Sine sanguine atque mota,
Queis Scobs vel atra pulvis
Arterias replevit.
equies ipse sum superbus
Germanicique Martis
Avo amulus potenti.
Calamum queo, sed ensem
Vibrare doctior sum.
Venus et Minerva Amando
Par est neutrumque numen.
Sed si tuos Leporeis
Novisatis, Neara,
Non paenitebit huius
Sponsam esse te mariti.
Pedes ambulare nescit,
Nec laudicare discet
Hodie, huc superbus usque
Messapus, acer armis.

Quid interest Rosilli
Blovium tumere bile?
Quid interest Blovisci
Rosillum amare belle?
Caper inficete, vive
Vitam allio scatentem,
Quam fata destinarunt
Tibi, et tuae cohorti,
Quos ipse de subulcis
Creas novos Poetas,
Velebrius tuarum
Bacchatione laudum
Screas, creare ineptus
Ob copiam Lyaei.
Sine me Lepore vivo
Roseam tenere vitam,
Nil ad te Amare belle,
Nil ad me hiare bile.
Ego sum pius, disertus;
Iocoque sum poeta,
Nec curo Lauream ullam.
Ne me putes corolla
Placarier potesse,
Dextra tua plicata.
Tuas ego corollas
Ciciaestimo, Blocisce,
Nauciaestimo, Corollas
Ego tuas, Blovisce.

Frustra tibi senileis
Spondebis ipse canos.
Quod adest tuum esse solum
Hoc deputa, Rosille,
Idque in timore divum.
Nulla hora certa vitae est,
Tu desides domi, atque
Longos recondis annos
Capillum ad usque canum.
Nil est tuum futurum
Quod spes dolosa fingit.
Nam quomodo esse vestrum
Potest, quod esse tute
Sperando diffiteris?
Nam si esset, haud suturum
Esset deinde: quod si
Olim putas futurum
Non, hercle, nunc quoque est hoc.
Confunditis futura
Praesentibus miselli.
Quod si futura certa
Forent, pati ista possem.
Incerta nunc futura
Fateris ipse cultor,
Stolidumque te fateris
Incerta dum sitis, et
Praesentia profundis.
Homo miselle, quis te
Fiduci a hac replevit?
Fugit hora, mors propinquat,
Opibus studes caducis
Tamquam futurus istic
Semper, cadente fine.
Cum cuncta continebis;
Paucis tamen frueris,
Nec copia illa mortene
Procrastinare quibit.
Venter tuus nihil, nil
Capiet Libido plus, quane
Pauperrimi tui Iri
Fraterculi, atque Codri.
O Gaudium superbi
Haeredis, ambulabis
Fugiens Leporis omnis
Cadaverosa forma!
Ut ille, vester haeres,
Te rideat sepultum,
Et dissipet male una
Hora; cui tot annos
Vigilasse congerendo
Te damnat; o supine,
Sentisne te moriri
Dum vivis atque cernis?
I nunc, nega Rosillum
Sapientiam docere Anacreontis oestro.

Procul meis libellis,
Quae cura nostra sola est,
Ducem sequor Batylli,
Iustiniane, vatem.
Ridebis ista, longis
Cum legibus supinus,
Tenerrimi Poetae
Pericla, sat scio: sed
Ridere Saepe vestrum
Bilem facit Poetis.
Bellaria ante duxi,
Epulas modo Camoenas
Iustiniane, duco.
Totos dies venustus
Decurro, Cum iocosis
Saltando Cantilenis.
Sacrae valete leges,
Saevae valete Poenae,
Et nomina Actionum
Nemore exigenda nostra.
Una actio osculorum est,
Quam dat suo Poetae
Amabilis puella.
Secretioris illa
Non efferenda nobis
Sunt Concili pericla,
Cubiculum haec recondit
Decisione casta.
Saevae valete leges,
Iustissimum est amare.

Una omnium, omnium unae
Pulcerrima es, Lycinna,
Laudant eo Poetae
Modo, Lycinna, te omnes.
Pulcerrima omnium unae est
Lycinna foeminarum ,
Ne quis putet puellas
Praeferre posse; sola
Quas est omnium instar unae,
Non est puella, non est
Quod foeminae solent, sed
Omnes quod, ista sola est.
Una omnium, omnium unae
Pulcerrima est Lycinna,
Seu Forma, Gratiaeve,
Cupidines, Iocive
Placeant, placere nullae
Prior potest Lycinna.
Gratissima illa sola est,
Salsissima illa sola est,
Pulcerrima illa sola est,
Castissima illa sola est,
Lepidissima illa sola est,
Doctissima illa solae est,
Suavissima illa sola est,
Nil non, Lycinna, solae est,
Sed Cum, Lycinna, sola est.

Tres unus ad Poetas
Tu sufficis, Rosille,
Laudare Cum putas me,
Mihi occinis, Sabine.
Quis treis potest Poetas
Super are corpore uno?
An tres putas Poetas
Unam, Sabine, mentem
Habere, mentulamque?
De mente tu videbis;
Sed audiente ne me
Laudato sic puella
Treis ut putare possit
Unum me habere solum
Menteisque mentulasque,
Peream, Sabine, sato
Vatum trium inficete,
Nec pro bono Poeta,
Laudare quod modo isto
Si porro me voles; dic
Trium Poeta vatum
Unius est Poetae,
Unius est puellae,
Cum mente magna, at illa
Cum mentula minuta.
Si quid deinde magnum est,
Scis quam siet beatum,
Spes nulla quod puellae
Libavit ante voto.

Dum laureas odoras
Licitamur, atque lucro
Volumus boni Poetae
Haberier, perimus.
Bonus Poeta nescit
Novennium Catonum,
Quae scribit atque dictat
Vivissimi Leporis
Spirant perinde nectar,
Ut nata mille magnos
Annos Catoniana
Severitate plena
Inamoena mille dicta.

Neaera, Cum iocari
Tecum Lubido cepit
Cynira, Mida, atque Croese
Mihi ditior triumpho.
Neaera Cum osculari
Te me Lubido cepit
Seneca, gravique Burrhae
Sapientior triumpho.
O Imperator alme
Rex o beate regum,
Marce, Optimum omnis unum
Vitae, tu Amare nescis!