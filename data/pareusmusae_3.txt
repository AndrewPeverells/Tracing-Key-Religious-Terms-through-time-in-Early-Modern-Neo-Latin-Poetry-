HAEc, ALBERTE, tuo confeci carmina iussu;
Quae capias avida, munera parva, manu.
Munera, quae signant tibi me sine fine faventem,
Et tibi quae strenae sunt capienda loco.
Tu quoque mutata vice candida praemia Musis
Da nostris, et me, quod facis, unus ama.
Sic tibi sors ineunte cadat felicior anno,
Seraque Mathusalae saecula vive. VALE.
PRINCEPS divini veneretur dogmata verbi.
Princeps pro populi vitam locet ipse salute.
Princeps mortalem ne se neget esse caducum.
Princeps ne generis sit nobilitate superbus .
Princeps consumat superorum munera gratus.
Princeps quis proprii, quaerat, sit nominis autor.
Princeps ne temere fortunis fidat iniquis.
Princeps actoris ne verba precantia spernat.
Princeps delictis ne se provolvat in atris,
Princeps infando rubricas crimine laedit.
Princeps ne studeat cultus mutare decoros.
Princeps ne patulas det adulatoribus aures.
Princeps ne nimium sit fractus, neve superbus.
Princeps sit iustus, tutor bonus, arbiter idem.
Princeps multivagam ferat ad caelestia montem.
Princeps condemnet poenis delicta cruentis.
Princeps sit clemens, et laudem captet ab aequo.
Princeps tranquillae moderetur frena senecta.
Princeps terrenas leges colat, atque supernas.
Princeps consortes habeat virtutis amantes.
Princeps imperii causas Diis reddet honestas.
Princeps grandaevi cingatur iure senatus.
Princeps cuncta palam videat sint vilia quamvis.
Princeps ne validas studeat rescindere leges.
Princeps ne violet sanctarum foedera legum.
Princeps neutiquam consortia prava sequatur.
Princeps ne stricto, facili sed iure gubernet.
Princeps grata tibi, si laudas basia figit.
Princeps ne teneat mentem hic et ubique vagantem.
Princeps sit felix, qui flectit sceptra piorum.
Princeps constanti sit pectore rebus in arctis.
Princeps primus agat causam lugentis amici.
Princeps ne terrena magis, quam caelica laudet.
Princeps doctorum dextram gravet are virorum.
Princeps ne saeva, crudaque tyrannide vivat.
Princeps ne nutu pia flectat iura potentum.
Princeps aure pari vocem cognoscat utranque
Princeps caelestes animos bonitate sequatur,
Princeps nulla feret facti dispendia sumptus .
Princeps sit multum, nullo cogente, benignus.
Princeps plebeiae sit fons et origo Salutis.
Princeps virtutis puro sit cinctus amore.
Princeps sit facilis, mores nec honoret agrestes.
Princeps exemplum populis praescribat honestum.
Princeps illustri laudem virtute propaget.
Princeps aequalem se praester, et omnibus assit.
Princeps iussa pio faciat conformia iuri.
Princeps scurrarum plectat delicta severus.
Princeps, ut populi mores sint spectet honesti.
Princeps consilio doctos sibi iungat amicos.
Princeps confirmet sacro sua numine regna.
Princeps iustitia conscendit ad athera caeli.
Princeps munificus mundum capit immortalem.
Princeps Numen amet caeleste per avum.
Princeps tentet opem Christi, vultumque precando.
Princeps ingratae licet Urbi praestet amorem.
Princeps ne maculet scelerato crimine sedem.
Princeps si peccat, peius quam subditus audit.
Princeps cuncta suae patriae compendia curet.