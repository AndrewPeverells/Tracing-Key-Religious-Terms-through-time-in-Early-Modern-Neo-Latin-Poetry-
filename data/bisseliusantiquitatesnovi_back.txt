Huiusque Superum clara Geniorum dedi,
Celebrata iambis, Acta: quae, Caeli stylo (497)
Tabulisque ducta, charta, tot saeclis, anus (498)
Tenet usque. Caelo detrahet quisquam fidem;
Nisi, cui fidem nec terra habet? Reliquum foret,
His adiici, quae PATMOS (499) ostendit SENI, (500)
ANGELICA visa, dicta, portenta, EXUL ; (501)
Foliisque, mundi Fata, vaticinis data,
Protrahere; Ioannaea quae panxit manus.
Geniis refertus quippe caelicolis Liber,
ANGELICA cur et ipse non, Gesta augeat!
Stridonis (502) at Doctore ter magno, soli
Dalmatici (503) alumno, teste, (Quis testi fidem
Huic derogarit; cuius et Nomen sacrum (104) est?)
Scena illa, non praeterita caeligenum (505) ducum,
Sed FATA serum promit in Mundi diem:
Nec Gesta, sed gerunda post aevum, canit.
At nos labori limen huic praescripsimus,
ANTIQUITATES Gentis Angelicae; notam
Simul, atque metam, porticus, (506) quam Sex tibi
Dedimus libellis scenicis. Hos qui leges,
Contentus ut sis; crede, neglectum nihil.
ANTIQUA titulus pepigit; ANTIQUA et dedit.
Sin' Apocalypsin Debiti pergis via
EXigere, meque, et Angelos, in ius trahens:
E iuris ipso fonte dic, oro, mihi,
(Aenigma, dignum sphinge, (507) nec discors toro):
QUOD adhuc in herba est, aliquis Annosum vocat?
Quod adhuc in ovo; dicit Antiquas Aves?
Sic, quod Futurum est, nemo Praeteritum facit.