ENutris barbam mire tonsoris egentem.
Barba tua est longa cuspide longa magis.
Vix totidem uiridi nascuntur gramina campo,
Quot uillos mento sanctulus ipse geris.
Inferior longe collatus portitor ille
Squallore horrendus, canicieque, Charon.
Quid gestare iuuat prolixae hastilia syluae?
Sic domino quisquam charior esse potest?
Fama uolat, stultae laudem te quaerere plebis
Ex barba, nomen Christicolaeque boni.
Crede mihi, inde potest laudem sibi quaerere nemo,
Nec faciet sanctum plurima barba uirum.
Barbatus licet ipse caper, non hunc tamen esse
Dicimus insigni relligione pecus.
Sed si tantus amor populi uenarier ora,
Atque Euangelici nomen habere uiri,
Exue stultitiam mentis, rectaque feratur
Pes tuus, errauit pes tuus iste satis.
Abijce uulgares curas, atque aeris amorem,
Nulla sit in toto corde Neaera tuo.
Ambitione graues emunda pectoris arcas,
Expurga inuidiae, luxuriaeque malum.
Vulpeculam exclude astutam, falsumque Sinonem,
Atque odij uirus, mortiferamque crucem.
Saeuum expelle animo Martem, foedosque Neronis
Mores, atque minas supprime terribiles.
Assyriae nec tu regem sectare pudendum,
Cui magnum nomen Sardanapalus erat.
Mordacem in primis linguam frenare memento,
Nec petulans uerbum prodeat ore tuo.
Displiceat quicquid mundanae conditor artis
Pestifero inspirat perfidus oresuo.
Extingue et carnis flammas, incendia nulla
Non accepta deo pectoris arca tegat.
Fac tua mens semper diuino ardescat amore,
Fraterno pectus flagret amore tuum.
Pauperibus fer laetus opem, fer fronte serena,
Obuia pauperibus sit tua larga manus.
Nec miserum ex pecta, donec da nomine Christi
Flebilibus clamet uocibus horridulus.
Auxilium sed praeuenias clamare uolentem,
Atque inopes quaeras, pauperieque graues.
Viuito submissus, sisque omni tempore mitis.
Pacem semper habe, sis quoque pacificus.
Si quis te iratus rigido percusserit ense,
Fac gladium immotus condat imago tuum.
Dilige non tantum officio pietatis amicos,
Nam qui laeserunt, hos quoque amare iuuat.
Nunc Arimaspe uides quaenam sit semita recti.
Non reddit sanctum plurima barba uirum.

NEmo Theodrice est, qui te reprendere possit,
Nam recto ingrederis tramite sollicitus.
Sola abi cordi est multum pulcherrima uirtus,
Turpibus in uitijs tempora nulla teris.
Cumque alij soleant longas consumere noctes
Et Venere et Baccho, iactibus atque cubi,
Tu ueterum monimenta legis uirtutis amator,
Et docili includis pectore lecta tuo.
Sic iuuat Attalico quenquam de sanguine natum,
Credimus hoc regum stemmata pulchra modo.
Perge igitur dilecte mihi, cunctisque diebus
Fac animo gestes haec documenta tuo:
Nobilitas certe non est in stemmate longo,
Nobilitat uirtus, et pia uita uirum.

SVnt hominem qui te dicant o Pamphage multi,
Errant sed magna simplicitate tamen.
Namque putant hominis praeter nihil esse figuram,
Diuinum ex facie crederis esse animal.
Audi, nam paucis quaesit sententia nostra
De te, dicemus Pamphage uera tibi.
Es lupus ingluuie toto famosus in orbe.
Es uomitu obscoenus, monstrificusque canis.
Nam tua glutiuit quae nunc immensa uorago,
Haec eadem insolito cum strepitu reuomis.
Vidimus in fluctu sellas, mensasque natantes,
Deucalioneum fundis ab ore malum.
Quid tunc conuiuae? maris o Neptune profundi
Rector diluuio protege nos miseros.
Et quo uita magis tua sit famosa, resorbes
Quicquid ab impuro decidit ore tuo.

OMnia contemne audacter, si doctus haberi
Expetis, et doctum plebs malesana feret.
Literulas ride Graecas, rideque Latinas,
Fac solum placeat barbara lingua tibi.
Clama e suggestu, cunctos errare docendo,
Dic tibi sit do mini spiritus ille potens.
Stultus Aristoteles sit te doctore, Platonem
Subsanna magnum, Socraticosque uiros.
Andinum ride uatem, spernatur Homerus,
Princeps Romani sordeat eloquij.
Dic pueris Cypriae sacras dictarier artes,
Cum pueri discant dogmata Christe tua.
Et si quid nescis, simula te scire, perisse
Frontem de rebus tempora nostra docent.

AF Fectas nimium Danae formosa uideri,
Non pingit faciem casta puella suam.
Hinc suspecta mihi, nullisque probanda diebus,
Quod non uirgineo uiuere more soles.
Nescis? nulla pudicicia sine grata puella est,
Hac sine turpis erit pulchra Diana mihi.

DIc Syluane mihi, ferrum quid stringere gentem
Cogat syluanam, ruricolasque rudes.
Nonne ignorantes quaesit diuina uoluntas?
Et quid mandarit filius ipse dei?
Quicquid id est linquam, satis est seruilia bella
Authori nunquam laeta tulisse suo.

QVi uitare uelit permulta incommoda tutus,
Obseruet celebrem sedulus Harpocratem.
Postertora loqui interdum melius mihi craede,
Quam linguam dixit rusticus Armicola.

AVrum si plueret, si pontus funderet aurum,
Haud tamen inciperes mitior esse tibi.
Discurris, non ulla quies tibi nocte dieque,
Tantus amor falsas quaerere diuitias.
Cum genio indulget tota haec uicinia nostra,
Arrodis solida srustula de Cerere.
Cognati accedunt qui paupertate grauantur,
Nummos ipse negas aedibus esse tuis.
Clamat egens: panem nobis da nomine Christi,
Non frangis panem turpis auare tuum.
Quid te ipsum maceras? cur te sic perdis amando?
Quid toties laedis numina magna dei?
Vtere diuitijs, largire inopi, sceleratam
Exue nunc mentem turpis auare tuam.

SCire cupis cur displiceat uirtutibus actam
Diuorum uitam dicier in populo.
Paucis respondere uolo, breuiterque roganti
Est animus nobis pandere uera tibi.
Nescis? uera fides sanctos erumpit in actus,
Vera fides fructus gignit adusque suos.
Sic domino placuit multum Laurentius ille.
Sic quoque Martinus notus ad astra sacer.
Sed quia ficta fides multis, audire recusant
Quod morbum nudat, detegit atque dolum.
Lucem ferre negat mundi scelerata cupido.
Fac simules, Christi diceris esse, fidem.

CInxit Apollinea Caesar mea tempora lauro,
Caesar, nobilibus qui fauet ingenijs.
Laetabar, fore credebam, me uincere posse
Nestoreos annos atque Sibylla tuos.
Eheu, fata negant dulcem producere uitam,
Palladioque uetant inuida honore frui.
Quod tantum optaui, quam paruo tempore cessit.
Abstraxit Rhenus laurea serta mihi.
Rebus in humanis quae sit fallacia disce,
Et quid sit mundus, gloria uana simul.
Aetherea laetus requiescat spiritus arce
Dic lector, graue sit nec pietatis opus.

INuentum est speculum quo seipsum nosceret omnis
Mortalis cernens turpe decusque suum.
Formosus quo se sanctis uirtutibus ultra
Ornaret, uerum sumeret atque decus.
Deformis, uirtute emeret quod corpori abesset,
Et tegeret formae turpia damna suae,
Et iuuenis flore ex ipso cognosceret esse
Tempus, uirtutis quo subeunda domus.
Et senior carnis laethales pelleret aestus,
Atque recordetur mortis adusque suae.
Quondam sic memorant illum Clarij sapientem
Multum discipulos edocuisse suos.
Commoda magna quidem speculo manare putandum,
Si procul a nobis omnis abusus erit.
Adueniens mulier speculum formosa salutat,
Digrediens iterum, terque quaterque facit.
Collo diffusos non colligit ordine crines,
Soluit neclectos, ni dominus iubeat,
Nil capiti imponit, quin sit qui consulat ante,
Syrmata consimili contrahit illa modo.
Illius ad nutum regis mouet improba clunes,
Occludit, reserat lumina falsa simul.
Ex speculo discit uultum mutare superbum,
Discit et incessum continuare suum.
Que natura alios rerum confinxit in usus,
Saepe suo ueniunt contaminata loco.

FAbula grandiloquis olim celebrata Poetis,
O utinam nostro tempore grata foret.
Ingenijs rudibus nunquam meliora placebant,
Laudantur miseris barbara quaeque uiris.
Carolus indocto confundens omnia suasu,
Tersior incedit uel Cicerone graui.
Maeuius insulso perturbans pectora uersu,
Chordas infringit magne Poeta tuas.
Gallus Alexander Diomedis grammata uincit,
Omnibus est maior foetida glossa libris.
At semel indignas cessa depromere uoces
Barbare, barbariem qui uomis ore nigram.
Aesopum liceat nostris uersare puellis,
Cortice sub cuius casta Minerua latet.
Non hic Pasiphae Dictaeo iuncta iuuenco,
Nec Semelen uiciat Iuppiter ille bonam.
Hic nec Vulcanus praetupi in amore ligatos
Collectis superis detegit artesua.
Sed quae uel sapiens, uel Pallas docta probabit,
Et quae uirgineis sunt recitanda scholis.

ESt qui magnifico uerborum pondere sese
Iactitet, et uerbis qui uelit esse fidem.
Ille suum haud dubitat collum praebere secandum
Carnifici ob nomen maxime Christe tuum:
Cum tamen ob Christi nomen uix praestet egenti
Ex animo nummum relligiosus homo.
Nec frenum imponit, carnique resistere curat
Illius ob laudem, cui pia uirgo parens.
Ira scintillant oculi, inuidiaeque laborat
Crimine, nec nonest seruus auariciae.
Ambitione tumet pectus miserabile semper.
Non est iustitiae, nec pietatis amans.
Vera loqui talem quis credit? iactitet ipse
Quam possit, nobis credere paucalicet.

PAmphilus insano Glycerae laqueatus amore,
Materiem risus praebuit insoliti.
Fabula quid sibi uult tacito sub corde uolutas,
Versu me credis ficta referre tibi.
Cum liceat, tamen haud nos tempore fingimus omni,
Ficta modum debent continuare suum.
Nec figmenta cano, res est uerissima, nobis
Digna fide testis Graecia maior erit.
Nec te decipiat uulgi stultissimus error,
Nec falso expositus doctus Aristoteles.
Mentiri certum diuinos multa poetas,
Quid sit mentiri corda prophana latet.
Siuacat, incipiet nostra enarrare Camoena,
Mouerit ut risum Pamphilus insolitum.
Virgo erat Ausonium pulchre celebrata per orbem,
Cui genitor Glycerae nomen habere dabat.
Hanc, quia multiplici dote et uirtute nitebat,
Maxima Pandorae dona tulisse ferunt.
Vincebat forma Cypriam, facilesque Napaeas,
Atque Iouis gnatas numina magna nouem.
Eloquio Maia natum, ingenioque Mineruam,
Nec non Phoebeos uirgo tenella modos.
Virgine de tali uicinas fama per oras
Cum uulgaretur, cresceret inque dies,
Spectatum innumeri ueniunt, rarumque puellae
Tam praecellentis nosse decus cupiunt.
Quos inter uenit iuuenis quoque Pamphilus, alto
Sanguine prognatus, magnificisque uiris.
Atque ut mirandae conspexit uirginis ora,
Persensit uires saeue Cupido tuas.
Sordescit iuueni Lugdunum et Gallia tota,
Sola mihi clamat uiuere Roma dabit.
Indeuiam Oenotria potiundi uirgine quaerit,
Quaerit delitias nocte dieque suas.
Quid non euoluit mente insidiosus amator?
Quis quem non uertat Pamphilus arte lapis?
Conatur famulas auro corrumpere fuluo,
Ancillae haud capiunt munera missa probae.
Ante aedes dominae psallit conductus Iopas,
Et dulces resonant plectra sonora modos.
Improbus incassum labor omnis abire uidetur,
Amplifluam atque operam perdit ineptus amans.
Haec igitur secum: iam iam me scribere oportet,
Literulasque istas dictitat alma Venus:
Inter mortales aerumnosissimus omnes
Pamphilus hoc Glycerae mittit epistolium:
Lugduno ueni Romam comitante caterua,
Conspicerem ut formam lucida stella tuam.
Et postquam aspexi numen mihi te uenerandum,
Exarsit totum pectus amore meum.
Nulla quies misero, nam nocte dieque laboro,
Et graue supplicium pectoris arca tegit.
Qui possem ulterius tantos sufferre dolores?
Non ego si ferrum, marmoreusque lapis.
Vnam igitur noctem petimus generosa puella,
Concubitus petimus dulcis amica tuos.
Quod si non dederis nostrae spes unica uitae,
Crudeli extemplo morte peribit amans.
Istud epistolium Glycerae legere ministrae,
Ignoransque doli casta puella manet.
Consultant famulae, atque alijs quae grandior aeuo
Inquit, fallatur perfidiosus amans.
Nos Lugdunensem uentura nocte uocemus,
Et credet Glyceram sic uoluisse suam.
Ecce uocatus adest nocturno tempore Gallus,
Concubitus sperans casta puella tuos.
Illum sed ridens multo perfundit oleto
Ancilla, et dicit, Pamphile stulte uenis?
Haecres insolitum mouit super omnia risum,
Et Lugdunensis fabula factus amans.

SI quis magnanimi nomine principis
Vnquam dignus erat, maxime tu mihi
Dignus Caesar eris. iustitiae decus
Te cuncti uocitant, quod meruit tuus
Candor. quod patriae te populus patrem
Romanus, bonitas hoc meruit tua.
Nam cum bella parant in tua uiscera
Gentes barbaricae, Marte ferocior
Ensem fulmineum stringis, et irruis,
Et bello patriae uiscera liberas,
Hostilesque doces alta quiescere
Gentes. arma timent sic tua Santones,
Nec non Sythonij pectora climatis,
Et quicquid regio continet Indica.

NOnne uides huius quam fallax gloria mundie
Nil firmum stultus mundus habere potest.
Quicquid mundanum cunctas mutatur in horas,
Mutatur quicquid lubricus orbis habet.
Tempora mutantur, mutantur tempore cuncta,
Mutandis rebus nec solet esse modus.
Aured nunc lampas spaciosum illuminat orbem,
Nunc radios lucis tetra caligo fugat.
Quae modo conspicuo uernabant prata uirore,
Turpta flaccescunt ariditate modo.
Qui iam praediues, ualido quoque corpore notus,
Inter mendicos claudicat ille modo.
Lasciuit nimium quae nunc formosa puella,
Mortua cras modica tecta iacebit humo.
Est ubi nunc Croesus regum ditissimus olim?
Est ubi Pompeius, Caesar et ipse ferox?
Dic, ubi Alexander quondam fortissimus heros?
Dic ubi qui solis nobile nomen habet?

HAc requiescit humo Caesar ter maximus olim,
Caesar cui nomen Maxmilianus erat.
Immortale tenet coelum, mortale sepulchrum,
Spiritus astratenet, corpus humo tegitur.
Mortuus haud igitur Caesar, sed Caesaris ossa,
Ossa iacent tumulo, Caesar in arce regit.

COnueniunt raro doctrina et uita probata,
Eloquio polles Graeco, eloquioque Latino,
Vtraque confluxit pectore lingua tuo.
Manauit quicquid diuino ex ore Platonis,
Quicquid Aristotelis docte poeta tenes.
Historias ueterum abstrusas, regesque uetustos
Nosti, et qui gessit praelia prima ducem.
Quicquid amor iusti, quicquid reuerentia legum
Sanxit, foecundo corde poeta tegis,
Atque salutiferi sanctissima dogmata Christi,
Et quicquid uates concinuere sacri.
Quis tecum certet? scimus quam docta Mathesis
Ingenium exornet docte poeta tuum.
Nemo te melius uocum interualla peritus
Iudicat, et curuae dulcia plectra lyrae.
Iudice te chordis timide certabit Apollo,
Mulcebit trepide magnus Apollo chelym.
Non est qui te abaco, numeris quoque uincere possit,
Inuictus semper docte poeta manes.
Tu nosti aethereum uates super omnia cursum,
Natura est coeli cognita quippe tibi.
Qui sint errones, et quae sint sydera fixa,
Ostendis docta tu Glareane manu.
Monstras stelligeri partes atque ultima coeli,
Et quis se uertit machina tota polos.
Prudens Arcturi exortum, Arcturumque cadentem
Monstras, Arcturi tempora quaeque doces.
Occasum ipse canis Maiae, et nymbosus Orion
Tempore quo surgat docte Poeta canis.
Arctophylax qua sit coeli in regione locatus
Discipuli edocti sunt Glareane tui.
Discipuli Erigonen norunt, magnumque Draconem,
Atque etiam chelas Scorpio saeue tuas.
Hinc facile efficiunt sphaeras, mundique rotundas
Componit formas ingeniosa schola.
Quis tecum certet? quis sic depingeret orbem,
Vt tua depinxit docte Poeta manus?
Si quid Nilus habet, si quid Gangetica tellus,
Atque Arabum si quid terra beata tenet,
Hoc monimenta docent totum uulgata per orbem.
Scripsisti calamo quae Glareane tuo.
Et tua si patitur laudata modestia, dicam
Quid clausum seruet pectoris arca mei:
Magnus amor recti, uirtutum maximus ardor,
Illustrat uitam docte Poeta tuam.
Virtutes te certatim exornare uidentur,
Vita tua est miris concelebranda modis.
Conueniunt raro doctrina et uita probata,

NIL non irrides, nil non stolidissime rides,
Irrides quicquid mundus et astra tenent.
Auricomum irrides Phoebum, Lunaeque ruborem,
Rides tellurem, ueliferumque mare.
Cum loquimur rides, rides peruerse tacentes,
Tu ueterum rides et monimenta noua.
Irrides hyemem, uernantia tempora rides,
Irrides flores, Sythoniasque niues.
Irrides pacem, rides tristissima bella,
Irrides Martem, pacificosque uiros.
Cantantem rides, flentem stu tissime rides,
Noctes irrides, luciferumque diem.
Mingentes rides pueros, puerosque cacantes,
Dignus perfundi luride stercoribus.

Perpulit? et mundo ferrea iura dare?
Nonne hominum praui, doctor clarissime, mores?
Iustitiaeque malis orbita spreta uiris?
Recte igitur dictum, prauis ex moribus ortas
Esse bonas leges, ferrea iura quoque.

SI tibi mellitum misera hac aetate uidetur
Viuere, uiue precor tempora Nestorea.
Sed quia nunc studia intereunt Albane diserte,
Viuere fellitum credimus esse tibi.

EMerat hoc speculum paruo Cornelius aere,
Sed ueniens illud sustulit atra manus.
Hinc noctesque dies ablatum deflet amare,
Et nisi soleris, morte periret inops.
Res lachrymis digna, officioso digna dolore,
Supplicio haud mortis dignior ulla fuit.
Te flentem qui Corneli solatus amicus
Quid meruit? summi regna beata dei.

HAnc tu qui transis tumbam dilecte uiator,
Auribus haec petimus concipe uerba tuis:
Spectati hic cubitant Aquilae ossa sepulta, decorae
Qui doctor Sophiae, presbyter atque fuit.
Doctum nil iuuat esse uirum, nihil esse sacratum,
Nil iuuat esse bonum, nil iuuat esse pium.
Imperit at mundo mors crudelissima, certe
Nomine nec non re Pamphagus esse solet.

HIc est Turcarum foedissimus induperator,
Christicolas misere qui ferit ense ferox.
Hanc procul a nobis pestem, saeuique tyranni
Romphoeam, princeps arceat omnipotens.

LVmina quid iactas? oculos quid Claudia iactas?
Quem quaeris petulans Claudia nunc iuuenem?
Tu potius nunc amissos edentula dentes
Quaere, atque officium Claudia perficies.

NVnquam non loqueris, uidit te nemo tacere
Vnquam, nam loqueris Seruia semper iners.
Molesta es nocti, molesta es stulta diei,
Molesta es terrae, stelligeroque polo,
Molesta es tenebris, molesta es Seruia luci.
Molesta es coelo, tartareisque locis.
De te conqueritur Pluto, superique queruntur
Quod loqueris noctu, quod loquerisque die.
De te conqueritur perpulchro flumine Cydnus,
De te conqueritur Strymonis unda simul.
Et magni rogitant montes nunc Pindus et Ossa,
Atque precans superos altus Olympus adest,
Vt pereas rogitant omnes, Diuosque precantur,
Vt pereas rogitat quilibet usque deos.

PEgasidum salue tutor facunde cohortis,
Vxor salua siat, saluus et ipse puer.
Docta precor mittas Murmelli scripta Poetae,
Voluendi cuius uror amore graui,
Quemque ego uel merito possim conferre uetustis
Vatibus ingenio, moribus atque probis.
Nam si sermonem contexit lege solutum,
Non est Romano uel Cicerone minor.
Si uero inspicias strictum, numerisque ligatum,
Cui similem uelles? cui nisi Vergilio?
Hinc referens uita tetricum constante Catonem,
Quod datur emissis cernere rite libris.
Sermo hominum quae sit mentis declarat imago,
Quid lateat tacito pectore scripta docent.
Hoc si non licet, historicum Bene mitte Venutum,
Quem tua praediues bibliotheca tenet.
Proinde tibi tanto referam pro munere grates
O utinam dignas, officioque pares.
Nomen habes atrox, numerisque subesse recusans,
Inde salutandi semita clausa mihi.
Nomen habes atrox, animus bonitate redundat,
Nullaque non uirtus insita honesta tibi.
Viuito iam felix, opto sint omnia salua,
Saluaque sit coniunx, docte SEVERE uale.

SAlue Musicolas inter numerande disertos,
Salue quem saluum numina magna uolunt.
Quod mihi transcribis mixtam Glothere salutem
Laudibus, hoc probitas efficit ingenij.
Namque ego uix ausim tantas admittere laudes,
Si tuus haud nobis cognitus esset amor.
Si quid amiciciae donandum, credimus illud
Donandum, peperit quod generosus amor.
Quid sic nos oras? quid me Glothere precaris?
Foedus amiciciae nescit habere preces.
Fidit amiciciae? fidis hic fidit amicis?
Pectus amicorum qui prece sollicitat?
Murmelli nequeunt ad te uenisse libelli,
Ex capsis moti ni ueniant precibus?
Quicquid aues promptum est iamiam Glothere uenire,
Aedibus in nostris nulla retenta manent.
Bibliotheca tenet quicquid Glothere librorum,
Aduentum expectat fortis amice tuum.
Mittimus ergo tibi Murmelli scripta diserti,
Atque animi nostri mittimus indicium.
Haec documenta tibi semper seruare memento,
Atque animo infigas haec documenta tuo:
Si quis amicorum in numero uelit esse bonorum,
Diffidat precibus, fortis amice uale.

SAlue regali pollens diademate uirgo,
Qua non in mundo sanctior ulla fuit.
Salue quae uerum meruisti gignere uerbum,
Quod summi prolem credere quenque decet.
Salue, sol, luna, aurora, ac sanctissima mater,
Omnis fons salue uirgo beata boni.
Quis poterit calamo digne depingere laudes
Virgo tuas? mater uirgo beata tuas?
Non poterit calamo quantumuis magnus Homerus,
Nec Flaccus noster, nec Maro Vergilius.
Omnia tu super as longe praeconia uirgo,
Omnibus es maior sancta uirago modis.
Stultum igitur fuerit, laudum tentare tuarum
Immensam molem carmine tam tenui.
Carmine te potius celebret qui uincere Homerum
Possit, qui Flaccum, qui quoque Vergilium.

O Pater aetherea resides qui celsus in aula,
Imperioque tenes cuncta creata tuo.
Nos tua progenies multis onerata periclis,
Pulsamus, resera nobis in nomine Christi,
Atque iuua miseros, fer quoque promptus opem.
Officium nec te pigeat praestare paternum,
Omnes ingrati quod sumus usque tibi.
Sed potius praesta, nostras ut spiritus ille
Erudiat mentes, spiritus ille sacer.
Fac tua seruari genitor praecepta, uolunt as
Nec tua laedatur candida, sancta simul.
Vera renascatur pax et concordia fratrum,
Cana fides uigeat, sit pietatis amor.
Nullus auariciae, Veneri uel seruiat, ultra
Nec noceat gladio qui uiolentus erat.
Fac seruile genus dominos colat arte reposta,
Nec simulet faciens seruulus officium.
Inspira dominis rorem pietatis, et ordo
Fac redeat cunctis rebus ubique suus.
Inuidiae crimen, quo non crudelius extat,
Euelle ex nobis o pater ingenite.
Supprime surgentes animos, cordisque tumorem,
Per te non possint esse supercilia.
Nemo colat uentrem rodendum uermibus olim,
Te colat omnis homo, tu Deus omnipotens.
Haec si tu nobis genitor concesseris alme,
Sentiet humanum te genus esse patrem.