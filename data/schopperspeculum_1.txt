DUm fata servientium,
Molestiasque maximas,
Quas aula Regum parturit,
Fere coactus profero,
Fave fideli Delie,
Tuumque vatem dirige,
Et absque felle lurido,
Quamvis ab his abhorream,
Acres Iambos suffice:
Ut mira tot vulpeculae
Fallacis ausa concinam,
Per orbis omnes incolas.
Res obstupenda contigit,
Tepente veris tempore:
Amoena prata cum vireno
Colore florum plurimo,
Rosasque virgo colligit,
Comas et arbor induit,
Auisque carmen concinit,
Vel melle dulci dulcius.
Serena lucebat dies,
Et Sol micabat aureus.
Rex Imperator omnium
Leo ferarum sceptriger
Totius orbis bestias,
Festum per ingens convocat.
Tum grex ferarum protinus,
Maior, minorque convenit.
Venere coetus plurimi
Lupus, Bruno, Grevinckius,
Potentiores ceteris.
Nam rex parabat omnibus
Sollenne festum subditis,
Et sum tuo sum prandium,
At sola Vulpes unica,
Furti malique conscia,
Et spreta, non interfuit
Regalibus conviviis.
Qua propter impiissimum
Vitae genus nequissimae,
Non Regis aspectum tulit,
Fugaeque terga praebuit.
Sed aula postquam regiae
Sat poculis indulserat,
Latique largis hospites
Famem cibis exemerant:
Acutus Isengrinius
Surrexit, atque maximo
Coram Leone constitit,
Fraudesque Vulpis edocet,
Et cuncta quae commiserat
Passim, renarrat crimina.

Et pane grex mortalium,
Vinoque semper indiget:
Minus carere possumus
Viris potentioribus.
Effigies manibus truncae ante altaria divum
Hic resident, quarum lumine capta prior.
Signa potestatis summae, sanctique senatus
Thebanis fuerant ista reperta viris.
Cur resident? quia mente graves decet esse quieta
Iuridicos, animo nec variare levi.
Cur sine sunt manibus? capiant ne xenia, nec se
Pollicitis flecti, muneribusue sinant.
Caecus at est Princeps, quod solis auribus absque
Affectu, constans iussa Senatus agit.
Quatuor imperium muros habet omne potentes,
Turris at in medio tollit ad astra caput.
Primus Iustitiam, sed munia iudicis alter
Denotat, officium qui sapienter agit.
Et cives inter pacem servare laborat.
Alter ut alterius portet amanter onus.
Tertius imperio quoque, commoda plurima gignit,
Constanti viduas quando tuetur ope.
Quartus is est, poenis ubi convenientib. omnes
Plectuntur, factis quas meruire suis.
Quattuor his muris Urbsque circumdata fulget
Hac bene stat turris fulta timore Dei.
Quando boni gremio Res publica nixa recumbit
Principis, humanum gaudet ubique genus.
Imperiis homines sedquando fruuntur iniqui,
Flebilibus populus fletque; gemitque modis.
Erigitur iusti monitis Res publica , pravi
Consiliis populus mergitur, urbsque viri.
Clauditur oranti, sed panditur aula ferenti.
Ius, Veritas, Modestia,
Pudor, Fides, et Humilitas,
Nunc exulant ab omnibus
Constanter aulis Principum.
Horum sed occupant locum
Fraus, Livor, et Mendacium,
Contemptus, Arrogantia,
Impunitas, Ignavia,
Risus, Lucrum, Superbia,
Et insolens Lascivia,
Luxusque sordidissimus:
Potare noctes, et dies,
Ridere iustos quoslibet,
Deum putare neminem
Humana facta cernere,
Nec sempiterna credere
Caelo futura gaudia:
Sed in diem sic vivere,
Ut bruta fias bestia.
o Christe clementissime,
Quam saecla sunt haec perdita,
Quibus pecuniae sitis,
Fastus, simultas, ultio,
Et pertinax procacitas
Obsedit omnes Principes.
Regis in aspectu didici seruire, favorem
Ut mihi blanditiis conciliare queam.
Omne malum Domino clam mens aliena precatur,
Dum facit officium lingua, manusque suum.
Candidus ingenuae vir Simplicitatis amator,
Aulas ille diu non habitare solet.
Fortunatus is est potius, qui degere vitam
Servitiis Regum tristibus absque potest.
Atque sui fructus mille laboris habet.
Quisquis. enim miseros annos consumpsit in aulis,
Donec adest fragili tarda senecta pede,
Se frustra curas aerumnososque labores
Ille nimis sero pertolerasse videt.
Si quis honorificas virtutibus expleat urbes,
Fiat et unius criminis inde reus:
Tum virtus amissa prior, tum gratia languet:
Ponderat et modulo crimina quisque pari.

CUm ceteri quiescerent,
Et facta iam silentia
Per regis essent atria,
Suam lupus sententiam
Mox explicabat talibus:
Rex o benigne, Rex bone,
Inter feras fortissime,
Te quaeso per potentiam,
Per iura, perque gratiam:
Questus meos ut audias.
Suprema te necessitas,
Et tangat infelicitas,
Quae me, meosque praegravat.
Perversus ille Reinike,
Iste omnium nequissimus,
Mihi, meisque filiis
Iniurias tot intulit
Paritque tot molestias:
Quot ore non percenseam
Ut conticescam cetera,
Is nuper uxorem meam
Perminxit, ut nil amplius
Utroque cernat lumine.
Et constituta cum dies
Dignum foret per iudicem,
Ut aestimaret optimo
Hanc iure controversiam:
Vocatus in ius noluit
Parere coram perfidus:
Munita sed velocius
Castella claudens obserat.
Probare possum plurimis
Id omne testimoniis.
Nec ora si decem forent,
Complectar haec incommoda,
Quae multa quam brevissimo
Confecit ille tempore.
Quin totius si conferam
+Chartas librosque Galliae,
Patentis et Germaniae,
Tamen nec omnes exsequar ,
Dolosue scribam Reinikes.
Me probra vexant coniugis,
Anguntque dilectissimae.
Inulta quae non perferam.
Sic dicit, et finem facit.
Post haec tenellam protinus
Vocem catellus extulit.
Is indicabat Principi
Sermone causam Gallico.
Totam, refert, substantiam,
Farcimen unum scilicet
Mihi diu reconditum
Haec sustulit Vulpecula.
Felis secuta ceteros
Furore summo percita,
Rex, inquit, optatissime,
Plus callidam Vulpeculam,
Quam te verentur bestiae.
Nam quod catellus indicat,
Annos id ante plurimos
Tyrannus hic deliquerat.
Farcimen id meum fuit,
Quod me parasse callida
Venatione glorior,
Cum nocte repsi per molam,
Audaxque mecum detuli.
Sibi catellus alteram
Quod iste partem vendicat:
Id debet acceptum mihi.
Vix haec catus finiverat:
Cum raucus Ursus prosilit,
Et criminatur Reiniken,
Modis sed indignissimis,
De rebus, inquit, parvulis
Quid multa frustra dicitis?
Ego tibi Rex maxime,
Hanc vividis vulpeculam
Coloribus definiam,
Quod nequior sit Reinike
Non inter omnes furcifer.
Is natus ex quo tempore,
Vitale lumen carperet,
Praedas secutus impias,
Furtisque vixit deditus.
Ferox, avarus, proditor,
Fur, latro, nequam, permanet
Quod testibus verissimis
Firmare possum plurimis.
Te spernit invictissime,
Tuamque mortem fervidis
Optat precationibus.
Ut auctus ille commodis,
Et maximis proventibus
Regi tibi succederet.
Heri scelus sic maximum
Commisit, inter cetera.
Hunc ecce perfidissimus
Cum simplicem lepusculum,
Et commeatu libero
Sub pace ficta comprimit,
Et pollicetur plurima:
Dicitque Lampe si mihi
Artis perito musicae
Obtemperare perplacet,
Inflare te dulcissimas
Docebo voce tibias:
Ut buccinarum cantibus
Tibicines excellere,
Omnesque possis bestias.
Et praeter ista singula
Si forte concupiveris
Sacros Sacerdos ordines,
De vesperarum canticis,
Sacroque mystae symbolo:
Praecepta tradam singula.
Haec pollicetur omnia:
Vulpem tamen non exuens,
Miserrimum lepusculum
Mactare dextra nititur.
Tunc ipse velox advolo,
Novosque cantus audio:
Ambo silebant ocius ,
Eratque prima lectio
Vel omnium brevissima.
Sed cum laterem clanculum,
Nec ilico interrumperem
Vulpeculae negotium:
Vi protinus lepusculum
Aggressus audax Reinike
Morsu cruentat impio:
Et dente collum vulnerat.
Si non amico supplici
Opem tulissem maximam:
Misellus hic lepusculus
Discerptus esset dentibus.
Adhuc in ore saucii,
Letale vulnus cernitis.
Quapropter Augustissime
Rex, Principesque splendidi,
Ni damna vindicabitis
Insanientis Reinikes:
Nihil valebit amplius
Et vestra nil auctoritas
Movebit ullos subditos.
Post verba demum talis
Dicebat Isengrinius.
Superstes iste Reinike
Si vixerit diutius:
Nobis profecto singulis
Pericla mille construet.
Quare mea sententia,
Nihil foret consultius,
Quam mersus atro funere
Si morte vitam solveret.

Hic stultus est et desipit,
Quicumque credit coniugi,
Ut osculetur alterum,
Et casta noctem dormiat
Talis fides per horridum
Est instituta daemonem.

AMicus inde Reinikes
Verbis tonat Grevinckius,
Oransque causam perditam
Impugnat his Lupum modis:
Absente cuncti Reinike
Clamare nostis plurima,
Praesente quae non hiscere
Auderet illo quispiam.
Si Regis ille gratiam
Ut vos, valeret assequi,
Impune nemo tam diu
Verbis eum lacesseret.
Narratis omne dedecus,
Et quicquid olim fecerat.
Sed conticetis crimina
Quae vestra sunt quam plurima.
Nam fraude vestra Reinike
Fere peremptus occidit.
Cum vos fames inceperat
gap desc='illustration'/>
Urgere, currus piscibus
Onustos agros transiit.
Mirum per infortunia,
Et quanta per pericula,
Pisces pararit Reinike.
Se rure ponit florido,
Spirare totus desinit:
Auriga credens mortuum,
Currus in altos sublevat.
Tunc ille pisces plurimos
Vobis iniquis deicit,
Curruque velox desilit.
Hanc nunc refertis gratiam.
Non absque multis morsibus,
Canumque tot latratibus,
Vi sustulisset rustico,
gap desc='illustration'/>
Ingratus illam devorat
Urgente mox lupus fame.
Venator ossa rodere
Relicta porci cogitur.
Centum relinquo ceteras
Iniurias gravissimas,
Meo dedit quas proximo.
Porro lupi dementiam
Demiror usque maximam,
Suae quod ignavissimae
Uxoris acta detegat.
Nam quicquid ille fecerat,
Amoris ergo mutui
Lupus scit actum quod fuit.
Nec hoc perimta Reinikes
Est uxor illa vulnere,
Expostulare nec cupit,
Aut Regis implorat fidem.
Ursus quod inde protulit
Vilissimis iniuriis
Plenumque contumeliis
Mentitur atque peierat.
Nam Reinikes Scholasticus
Fuitque servus hic lepus.
Cur non Magister audeat
Servum procacem caedere,
Ut fiat eruditior?
Quod mente raptus ebria
Catellus inde clamitat
Se per didisse maximum
Farcimen, id furtum fuit.
Quod iure partum pessimo
Est, pessime dilabitur.
Cum quisque natus nobilis
Odisse fures debeat,
Quis invidere nunc volet
Vulpi, quod illud abstulit?
Perosa namque milites,
Praedis abhorret omnibus,
Semelque quovis vescitur
Die cibis vilissimis,
Vitamque ducit asperam,
Ceu frater esset ordinis
Pauperrimus monastici:
Arcem reliquit patriam,
Et cenobitis exstruit
Domum paternis sumptibus ,
Famem, sitimque maximam,
Ut omne crimen diluat,
Vel sponte ferre cogitat.
Finitus ut sermo fuit,
Gallus propinquis cum suis
Aulam subibat regiam.
Gallina fertur insuper
Perempta morsu Reinikes.

Fide parum, valido constringe loquacia freno
Guttura, nam raro continuisse nocet.
Casibus adversis cum te Fortuna fatigat,
Milibus e sociis, vix feret unus opem.
Illaesus ille permanet,
Sincerus esse qui studet.
Sed infidelis disperit.

TRibunal ante regium
Iam Gallus audax constitit,
Duobus auctus filiis,
Quorum prior Kreyantius,
Vocatus aequo nomine,
Cui par nec in Brabantia
Repertus est, nec anglia:
Nec alter impar cantibus,
Canthertius qui nomine,
Facem ferebat igneam.
Et flebat alto murmure,
Cum maximis singultibus
Necem sororis impiam.
Pater sed o sus incipit
Orationem talibus:
Rex quem pavescunt bestia,
Te nostra lamentatio
Et luctus angat ultimus.
Damnis medere plurimis,
Quae dirus infert Reinike
Miht, meisque parvulis,
Quos stare cernis, filiis.
Quorum decem pulcherrimos
Et quattuordecim dedit
Praestante forma filias
Uxor mihi carissima.
Omnes alebam splendido
Abbatis in Collegio.
Ibi canes sex maximi
Meos amabant liberos,
Et a feris incursibus
Vulpecularum fortium
Custodiebant sedulo.
Dolebat autem Reinike,
Seposse nullam prendere:
Nocturnus ergo moenia
Obambulabat omnia,
Et sape captus vi canum,
Poenas luebat debitas.
Demum velut cuculliger,
Legenda monstrat nuntia
Signo notata regio,
Illic legebam, quod tuo
o Rex potestas inclita
Pacem dedisset auream,
Cunctis feris silvestribus,
Caelumque pervolantibus,
Vitae genus pauperrima
Legisse se vilissimum,
Et coenobitae caelibis
Servare duos ordines.
Ait, nec unquam carnibus,
Nec vescar ovis amplius,
Deoque soli serviam,
Agamque paenitentiam,
Errata deflens omnia.
Quae certius quo crederem,
Atrum cucullum sublevat,
Novasque monstrat literas
Prior is in Collegio:
Vestemque villis horridam.
Post optat, ut feliciter
Noctem quietam transigam,
Dicitque sese debitas
Orare velle vesperas.
Laetabar ergo plurimum
Meumque coetum convocans,
Mox liberis carissimis
Hoc gaudium denuntio.
Omnes triumphant ilicet,
Clausasque portas exeunt:
Et victitant liberrime.
Sed ille callidissime
Clam fur iniquus advolat,
Et optimum de filiis
Ieiunus ore devorat.
Nec vis canum nos postea
Venator aut custodiit.
Noctes diesque libere
Praedatus, errat, enecat:
Quousque iucundissimos
Occidat omnes silios,
Voravit atque filias,
Hanc praeter unam, quam canes,
Dum terga vertit Reinike,
Vi sustulere mortuam:
Nam dente saevo strinxerat,
Et languidam momorderat,

Sic Regum finitur honor, sic gloria languet:
Mersus in humano sanguine Cyrus obit.
Caesaris in toto quaecumque potentia mundo
Exstitit , interitum fertur habere gravem.
Exitium crudele ferunt, quaecumque potestas
Esse putat variis inviolata modis.

REx inquit huc carissime ,
Grimhart ades dum percipe,
Quid scurra noster Reinike
Iam coenobita factitet:
Profecto si vel unicum
Superstes annum vixero,
Hunc pessimum Sic arium,
Cum stirpe per dum funditus.
Iam triste tempus postulat,
Humare Galli filiam.
Honore facto funeris
Nos colloquemur invicem,
Et puniemus impium
Vi fas iubet, veneficum.
Sed more quam dignissimo.
Quantisque caeremoniis,
Sollennibusque cantibus
Sepulta Galli filia
Sit, praeterire perplacet.
Nam res foret prolixior,
Narrare cuncta si velim.
Stabat sepulcrum marmore
Sublime candidissimo
Quod enitebat maxime.
Incisa verba grandibus
Notis sepulti nomina
Sic indicabant omnibus.
Hoc nata galli Krassevot
Busto quiescit optima,
Parentis et simillima.
Quae singulis recentia
Diebus ova protulit:
Exstincta dente Reinikes
Latronis est savissimi.
Viator istud inclite
Gallina scire te cupit.
Abi, misertum sat scio.
Sed ante tu levissimam
Precare terram pulveri.
Sed ecce regni principes
Rex convocabat ocius ,
Verendus inter bestias.
Et conferebant providi,
Non pauca Secretarii.
Quibus modis dignissime
Ulciscerentur Reiniken,
Decernit omnis ilico
Coetus fer arum maximus.
Rerum novarum nuntium,
Cum literis fallacibus,
Ut obstupescens, ocius
Augusta regis incliti
Veniret ad palatia.

Magni magnificum Ducis sepulcrum
Quid sedes nisi vermium paratur?
Id multi Pariis tegunt lapillis,
Sub quo colluvies, et umbra dormit.
Sulpendunt clipeos , et arma gentis:
Addunt, nobilis hic iacet sepultus.
Verum non clypeum vides avitum:
Busto pinge cadaver, ossa, vermes.
Dic, Adae genus hoc loco quiescit.
Hic qui conciliat Dei favorem
Caelum, cum moritur, beatus intrat.
Nil insignia, nil iuvant honores:
Omnes sole quiescimus sub uno.
Legi olim in coemeterio quodam rhythmos germanicos, quos latinitate donatos a me subicere non piget.
Est ubi nobilitas, honor, atque potentia mundi?
Hic forma vultus conspicis esse pares.
Ecce quis hic pauper? quis dives, iure vocandus?
Quaelibet ossa satis ossibus aequa vides
Heu breve vita bonum nihil est, nisi luctus et angor:
Praemia caelicolum, qui bene vixit, habet.
Quisquis es, humanae perpende novissima vitae:
Imminet heu terris illa suprema dies.
Iudicium statuet cum formidabile Christus
Mercedemque piis, exitiumque malis.
Iudicis officium est, ut res, ita tempora rerum
Quaerere, quaesito tempore tutus eris.
Quo plures consultores Res publica nutrit,
Hoc etiam donis pluribus aucta viget.
Non intret aulas Principum,
Ex corde qui Deum colit.
Nam difficulter aulico,
Relinquitur potentia.
Cuius superba gloria
Augetur in dies magis.
Hic regnat inconstantiae
Et saepe perversissimus
Est administer Principi
Acceptior fidissimo.
Proinde quisquis gloria
Abhorret, et mendaciis.
Quem nuda tantum Veritas
Oblectat, atque comitas,
Non intret aulas Principum.
Quodennque Princeps expetit,
Meusque mandat: consulo.
Quamvis id urbes perderet,
Aut civium concordiam:
Et omnium Res publicas :
Tantum meam si consequor
Partem, vel omnes rideo.

REgale sceptrum concutit
Rex et Brunonem sevocans:
o Care serue clamitat,
Perfer tabellas regias
Adhostis arcem Reinikes.
Prudenter atque sobrie
Subibis hanc prcuinciam:
Impostor ille callidus,
Molitur omnes machinas,
Et saepe fallit inscios.
Post verba Regis mox Bruno
Vocem sonorus extulit.
Obtestor omnes caelites,
Tuamque Rex potentiam:
Quod opto tellus ut mihi
Dehiscat ante per dito,
Quam me sinam per Reiniken
Tam fraudulenter decipi.
Capessit ergo protinus,
Iterque longum conficit
Per densis lustra, per nemus,
Et montium cacumina:
Cum venit altero die,
Conspexit arcem splendidam,
Audacter ipse ianuam
Impellit, et repagula,
Clamatque numquid Reinike
Praesens in arce victitas?
En nuntius ter maximo
Derege missus adfero
Perutiles Epistolas.
Iuravit ille per deos
Si Regis ad Palatia
Non advolabis ilico,
Et me sequere nuntium,
Poenas subibis asperas.
Tormenta nam gravissimae
Minatur et crucem tibi.
Haec audiebat Reinike,
Voluebat imo pectore,
Quo nempe pacto debitam
Haberet Urso gratiam.
Non ille me gravissimis
Rumoribus momorderit
Sic absque causa nuntius,
Inquit, potenter obserans
Vallata propugnacula,
Hiatibus squalentia,
Et plena fossis maximis.
Si quando praedam fecerat,
Vel omnium tutissimus,
Has saepe fallacissimas,
Intravit aedes ocius
Quae nesciebat bestia.
At quando vellet anxios
Referre gressus, occidit,
Nec hanc domum recurrere
Est passus unquam Reinike:
Sed devoravit integram.

At caveat rudibus ne quid committat asellis,
Qui bene curatas res volet esse suas.

BRunonis ut perceperat
Acerba verba Reinike:
Non credulum se praebuit,
Donec videret neminem,
Praeter Brunonem nuntium.
Tunc exit arcem protinus,
Ursumque blandis excipit,
Salutat atque vocibus.
Adventus hic precor tibi
Bruno sit optatissimus:
NOn ante dictas vesperas,
Exire castrum debeo:
Quapropter adsum tardius.
Sed huic agat quis gratias:
Qui te coegit hanc utam
Vorare nobilissime.
Sudore manus anxio,
Labore fessus maximo.
Te credo praeter neminem
Quem mitteret Rex nuntium
Sustentat arce regia.
Cum sis ferarum maximus,
Inter minores belluas
Parem nec aula iactitat :
Mi spero felicissima,
Eritque commodissima
Brunonis haec profectio.
Nam subvenire sontibus,
Te consulendo novimus.
Ventre cras decreveram:
Profectus huc nisi fores,
Morbo licet gravissimo
Me frangat imbecillitas
Et difficulter ambulem.
Cibis enim recentibus,
Dum plenius refercio
Latrantis alui viscera,
Nunc omne corpus angitur
Et concipit molestias.
Bruno sed inquit: Reinike
Dilecte quid comederas?
Quod aeger esse coeperis.
Respondet acer Reinike,
Nos more vili pauperum
Qui victitare cogimur,
Si carnibus non possumus,
Cibisue gratis perfrui,
Tunc lacte, pane, caseo,
Vel melle flavo, vescimur.
Id me gravis necessitas
Vorare nuper compulit.
Inflatus ecce sed mihi
Est melle venter turgidus.
Tument, dolentque viscera.
Sed quando possum carnibus,
Ouisque vesci candidis,
Non mella propter surgerem.
Bruno quid inquis optime,
Dicebat, hoc incognitum
Nisi fuisset hactenus,
Huc advolassent arbitror,
Vel orbis omnes bestiae.
An mella vobis aurea
Sordent in istis finibus?
Quae piscibus, quae carnibus,
Cunctisque prae cibariis
Electa sponte sumerem.
Quod copiam si feceris
Mellis mihi largissimam,
Memor referrem gratias.
Ridere secum Reinike
Clam coepit astutissimus.
Et mox Brunonem credulum,
Affatur his sermonibus.
Si mellis optas serio
Favum tibi dulcissimum,
Et hoc libenter vesceris:
Frondosa villae culmina,
Scio coloni Rustefeils.
Quotannis ille colligit,
Mellis favos purissimi,
Quot te, vel ullam bestiam
Vidisse numquam suspicor,
Nec villa dicti rustici,
Plus distat illa milibus
Decem, vel octo passibus.
Brunonis os invaseras
Ardor, cupiditas et sitis,
Ut mella votis Rustefeils
Desideraret omnibus.
Vulpem nec orat amplius,
Sed postulat, sed imperat,
Pergamus ergo Reinike
Dicebat atque perbrevem
Viam teramus ocius .
Quamvis ob aegritudinem
Deambulatum non eam,
Tamen Bruno carissime
Nos inter ambos mutua
Communitas antiquitus
Conflata, ne iam concidat,
Tecum lubenter ambulo.
Nam tu favore me tuo
Iuvare rursus plurimum
Apud Leonem praevales
Adversus infensissimos
Hostesque per fidissimos.
Sic absque diris fraudibus,
Te melle iam refarciam:
Amice delectabilis.
Bruno secutus Reiniken
Ceu stultus ales aucupem:
Tollit moras velocius.
Pro melle sed Vulpecula
Putabat, in te conferam
Bruno licenter verbera.
Et omnium stultissimum,
Te fellis in forum traham.
Postquam Coloni Rustefeils,
Propinquat altis sepibus,
Gaudebat Ursus intimo
Ex corde dementissimus.
Mellis tamen nec particeps,
Factusue compos est favi.
Aetate nostra sicuti
Plerisque stultis evenit.

CUm noctis irent tempora,
Et astra caelo spargerent.
Essetque certus Reinike,
Quod fessa membra languidus
Toro dedisset Rustefeil.
Dulcique somno corporis
Levaret artus debiles.
Fores sed ante rustici,
Qui percolebat strenue
Artem fabri lignarii.
Quercus iacebat ardua
Nondum tamen securibus
Ubique fissa ferreis.
Cuneos adhuc aheneos
Fixos tenebat mordicus.
Ut ista vidit Reinike,
Hortatur Ut sum taliter.
Bruno quid obstat amplius.
Accurre velox, et vola:
Pius mellis huius arboris
Eissura lata continet:
Quam fas sit ulli credere.
Tu mella lambe dulcia,
Audacter imponens caput:
Sed plura ne voraveris,
Venter tuus quam digerat.
Edendo nam fasti dium,
Et concitabis nauseam.
Dolebit alvus in super
Et sordide laxabitur,
Rumpetur aut voragine.
Respondet Ursus horridus,
Amice numquid Reinike
Voraciorem neminem
Brunone credis? qui modum
Observo continentiam.
Sic Ursus in dignissima
Se fraude passus decipi:
Rimas in altas arboris
Pedes priores intulit,
Auresque, mella Rustefeils
Fumante naso quaeritans.
Tunc cogitabat Reinike,
Nunc urse mella Rustici
Gustabis impiissimi,
Cuneosque fixos arbore
Pedum movebat viribus,
Et extrahebat: Fortiter
Diffissa quercus clauditur,
Ursumque captum detinet,
Nihil iuvabant asperis
Cum iurgiis convicia
Brunonis erga Reiniken.
Nec robur ingens corporis
Hunc liberare carcere
Valebat, aut custodia.
Tendebat is virilibus
Pro partibus perrumpere,
Quercusque rimas scindere,
Et plorat alto murmure,
Strepens aduncis unguibus,
Raucique voce gutturis,
Instare letum cogitat,
Salutis et spe decidit.
Quod audiens in horreo,
Colonus audax Rustefeil,
Armatus et securiger
Accurrit, Ursum conspicit.
Tunc hospitem mordacibus
Ridens petit conviciis
Versutus ursum Reinike.
Bruno salutis immemor,
Ne dulcibus cibariis,
Et melle te sic repleas:
Ne forte rumpas viscera:
Satisne melle dulcia
Videntur huius Rustefeils?
En appropinquat ocius ,
Fructum daturus optimum
Pro melle, pro convivio.
His lusit Ursum cum satis,
Et pluribus conviciis
Acutus ille Reinike,
Aulam profectus ad suam
Sese dolo sus occulit.

UT videt ursum Rustefeil
Non vincla posse rumpere:
Mox convocabat ebrios,
Sed e taberna rusticos.
Adeste, dicit ad meam
Ligatus Ursus ianuam,
Abire ne scit maximus.
Vos arma nunc capessite,
Et iuncta ferte spicula,
Ut enecetur bellua.
Tunc ira grandis omnibus
Ministrat arma rusticis.
Insanus ille stipitem,
Rastrum sed alter, tertius
Furcam bicornem corripit.
Minister aedis publicae
Torrem praeustum sublevat,
Quem non secuta tardius,
Iniqua IUTTE femina:
Colum ferebat ligneam,
Et omnibus crudelius
Spirabat ore rusticis.
Ut esse se circumdatum
Bruno videbat hostibus
Tunc colligebat maximam
Vim, robur atque corporis.
Et ora latis rictibus,
Et crinibus deformia
Quercu coactus extrahit
Non absque multo sanguine:
Villos tamen densissimos
Unguesque tristis horridos,
Cavae relinquit arboris,
Dolore prae gravissimo,
Vix ambulare noverat.
Immane spirans Rustefeil
Is primus omnium fero
Prosternit Ursum vulnere.
Sequuntur illum ceteri,
Plagisque, mulctant asperis
Tergum Brunonis saucium.
Hastas Faber cum malleis
Brunonis afflictissimi.
Ludolphus impar gressibus,
Aeonque laesus lumine,
Ruberque crine Tityrus:
Omnes petebant anxium.
Quin et nurus agrestium
Conantur Ursum tollere,
Pars saxa torquet aspera,
Pars in stat et ligonibus.
Adhaec acuto Rustefeils
Cum fuste frater advolat,
Et sic Brunonem verberat,
Ut totus expavesceret,
Invaderetque feminas,
Ira metuque percitus,
Fragore cunctas terruit,
Et morsibus letalibus ,
Ut currerent in proximam
Ripam palustrem feminae.
Sed Pastor aedis ut sacra
Conspexit, omnes invocat:
o filii, carissimae
Nunc subvenite coniugi
Ne mersa lymphis occidat:
Sum namque vobis optimi
Vini daturus dolium.
Urso relicto Rustici,
Ripam subintrant ocius ,
Opem ferentes feminis.
Quas dum potenter extrahunt,
Ex sordidis paludibus:
Bruno capessit obvii
Ripam cruentus fluminis:
Et cum labore maximo,
Urgebat ut necessitas:
Iter per amnem conficit.
Tunc in recentes quilibet
Exarsit iras Rusticus.
Quod Ursus his gravissimis
Elapsus esset vinculis.
Ungues adhuc in arbore,
Videre Villis cum nigris.
Et Urse nobis, clamitant:
Quid linques aures, et cutem.
En chirothecas accipe,
Pedesque confer horridos.
Nihil Brunonem commovent
Agrestium convitia,
Secans sed undas brachiis,
Calumniatur arborem,
Et criminatur Reiniken:
Demum potitus littore,
Ex ore sordidissimae
Paludis undas evomit.

Conceptus aegro semine,
Mortalis in fans editus:
Dolens gemensque nascitur:
Diesque quo suis conterit,
Nihilque morte certius,
Incertiusque tempore:
Vitam per omnem cogitat.

COnsiderabat Reinike
Eraudes, dolos, et machinas
Quantas Brunoni struxerat:
Et laetus intra viscera
Sese rapinis praepiarat,
Et carnibus pinguissimis.
Ouisque puris vescitur,
Et inde ripam fluminis
Sitimque duram sublevat:
Dicitque iure gaudeo
Meum quod hostem talibus
Exceperim fallaciis,
Non est quod illius minae
Nunc amplius me terreant.
Sublatus atro funere,
Magis nec ille nuntii,
Aut proditoris exiget
Crudele munus impii.
Parumper utque progredi
Iacere putri saucium
Ripa Brunonem conspicit,
Fractumque vix sanabili
Percussione vulnerum.
Vexator ergo Reinike,
Insultat his Urso modis.
Quid hospes, inquit, Rustefeil
Rerum gerit? num perfidus
Pro melle vestem careo
Detraxit? et pecuniam
Sic postulavit improbus?
Rictus Bruno quis horridos
Tam rite pinxit sanguine?
Interfuisse te reor
Agrestium conviviis.
Adhucne mel desideras?
Est alter illic Rusticus,
Qui plura vendat, si voles.
Ingressus ecquid ordinem?
Aut Doctor artis es novae?
Ruber quid iste pileus
Insigne clarum denotat?
Electus Abbas forsitan
Gaudes novis honoribus?
Tonsor profecto contegit
Aures tuas novacula,
Rasitque crines optime.
Cum Vulpis ursus perfidae
Audiret atras commata,
Et asperas calumnias:
Dolore prae tristissimo
Verbum loqui nec unicum
Valebat, amnem transnatans
Latus petebat alterum.
Et garrulis cum questibus
Aulam subibat regiam
Lux quarta cum lucesceret.

Tu multa dura sustine,
Et abstine quam plurimis.
Nec omnibus nudaveris,
Quae te premunt molestiae.
Deo nec unquam maximo
Diffide, qui vel omnibus
Horis beare te potest.
Nam cuius hic fiducia
Vitaeque vitat integer
Impura quisquis crimina,
Is per recessus ultimos,
Securus orbis ambulat.
Emergit et periculis
Vel omnium gravissimis.
Nec pane semen illius
Aut rebus ullis indiget.

REx cum ministris omnibus,
Brunonis adventum stupet,
Ipsumque vix satellites
Agnoscit inter ceteros.
Hinc sciscitatur omnium
Causam caputque vulnerum,
Bruno sed inquit, omnium
Rex belluarum maxime,
Laboriosas aspice,
Quas exhibet molestias
Mihique semper parturit,
Sed innocenti, Reinike.
Rex incitatus impetu
Responsa reddit talia.
Commissa prava Reinikes
Ulciscar absque gratia,
An audet hic antistiti
Tanto notas inurere?
Testor coronam splendidam,
Per sceptra iuro regia,
Quod pendet huius criminis
Poenas mihi gravissimas.
Haec dicit, et ter aureum
Potenter ensem concutit,
Cunctisque secretariis
Mandata tradit seria.
Ut iura verbis indicent,
Et explicent brevissimis
Poenae genus quod ultima
Lucratus esset Reinike.
Senatus ergo prospicit
Secumque sic deliberat:
Regi molestum ni foret,
Ut advocaret Reiniken,
Per literas aut nuntium,
Et ipse praesens audiat
Edicta iuris aspera.
Felis sed hanc Epistolam

Quicumque linguam temperans
Gubernat arte garrulam
Illi beato serior
Continget aetas, et bonis
Senectus aucta plurimis.
Ingens lingua bonum, sed damnum grandius, omne
Arbitrium vitae, ius habet omne necis.
Hanc qui temporib. freno constrinxerit aptis,
Accipiet labiis praemia digna suis.

REx cum suis concluserat,
Ut Hinz viam capesseret,
Vulpique ferret literas.
Tunc is refert subtristior,
Non esse consultum mihi
Videtur o Satellites,
Et administri regii,
Periculosas nuntii
Quod mi vices imponitis,
En corporis brevissima
Qui sum statura praeditus.
Si nec Bruno fortissimus.
Confecit hoc negotium:
Quid ipse munus nuntii
Nunc expedire moliar?
Tum Rex ait, refert nihil,
Nam saepe Virtus maxima,
Et alta providentia
Vili latet sub corpore.
Dedere fata si tibi
Imbelle corpus, provido
Repende damnum pectore.
Fiat voluntas Regia
Respondet Hintz, lubentius
Nunc iussa Regis exsequar .
Si nunc volatu dextero
Firmaret omen Iuppiter,
Auisque felix praecinat
Iter, lubenter exeam,
Vix ante portam venerat,
Volare Corvum garrulum
Sed ad sinistram conspicit.
Abominabilis catus
Est ominis perterrita
Pronunitationibus :
Coeptis tamen nec destitit,
Sed pergit audacter viam
Quem cernit ante ianuam,
Salutat atque talibus.
Salute multa Reiniken
Impertit Hintz carissimum .
Necem minatur asperam
Poenasque Rex tibi graves,
Mecum nisi te conferas
Quod haec docebit litera.
o Hintz vicissim plurimam
Tibi salutem comprecor
Ex corde, dicit Reinike:
Sed plenus ipse fraudibus
Iam cogitabat machinas,
Et qualibus fallaciis,
Tractaret hospitem novum,
Auctumque contumeliis
Rursum Leoni mitteret.
Rogabat ergo saepius,
Dic hospes optatissime
Quibus cibis libentius
Vescaris, aut frequentius,
Cras donec orta proferat
Aurora lucem candidam,
Primoque Regis ad domum
Eamus ut diluculo.
Nam noctis atrae tempore
Securus ecquis ambulat?
Serena quamvis lumine
Iam luna claro fulgeat.
Noctem per hanc mecum bone
Amice si quieveris,
Sunt mella nobis roscida ,
Et dulciora nectare:
Edenda quae tibi dabo.
Aelurus inquit: dulcia
Nil mella curans pinguibus
Delector usque muribus.
Non nectar illis praefero,
Nec caseos mollissimos.
Si muribus salacibus
Libenter, atque gliribus
Prae melle pingui vesceris.
Dicebat audax Reinike.
Quidam Sacerdos incolit
Vicinus aedes proximas,
Vel mille currunt musculi,
Cum gliribus rodentibus.
Aerulus haec perceperat,
Hortatur atque Reiniken,
Ostende, dicit, aream
Hanc hospes optatissimam.
Prae carnibus vel omnibus
Mures edaces devoro.
Tunc ille per Vulpeculam
Dies sed ante quattuor
Ex omnibus pinguissimum
Vulpes in hoc necaverat
Gallum, Sacerdos quod videns
Quasdam plagas tetenderat.
Si nocte forsan alter?
Rediret huc Vulpecula,
Detenta duris vinculis
Poenam gravem persolveret.
Nec id latebat Reiniken:
Gradus potentis promovet.
Aelure, dicit callide,
Foramen istud obvium,
Quod intueris lumine,
Te muribus refarciet.
Quin crede nobis maximos
Glires in hoc venaberis.
Aures tuas accommoda,
Mintrare mox intelliges.
Hic ante limen pervigil
Custos morabor aedium,
Tu mille praedas interim,
Praedator atrox collige.
Saturque post revertere,
Ut ambo luce crastina,
Petamus aedes regias.
Impune numquid horreum
Subibo? felis quaeritat,
Certe Sacerdos impiis
Est quisque plenus fraudibus,
Aelure, dicit Reinike:
Imbellis ergo quaelibet
Circumspicit pericula?
Quid obstat, ambo coniugem
Quin ad meam revertimur,
Quae laeta nos lautissimis
Tractare scit cibariis.
Nec aestimemus quoslibet
Mures vel assis unius.
Credatur ut robustior,
Felis laborem suscipit:
Arctosque casses incidit.
Astuta sic Vulpecula,
Tractabat omnes hospites.

Qui Daemonum praestigiis
Credit Dei dulcissima
Privatur ille gratia.
Lector licet sanctissimis
Confide ne sententiis,
Quibus Sacerdos impius,
Si, quicquid optat, impetrat,
Fit daemonis praeludsio ,
Deus frequenter optimus,
Concedit illi talia,
Ut fallat is vanissima
Per signa stultos augures.
Sequuntur hinc incommodis
Peccata mixta maximis.
Exempla passim plurima

VIx horreum subiverat
Aelurus audax, ferrea
Collo gerebat vincula
Ploransque casum, cum suo
Expostulabat hospite.
Sed is triumphans gaudio
His devovebat vocibus:
Felis gravem dementiam.
Dic Hospes, inquit: splendidum
Sapitne iucundissime
Hoc murrinum convivium?
Profecto si praesentiam
Tuam Sacerdos praesciat:
Ipsius hic in horreo
Carnem ferinam quod voras,
Tibi sinapi mitteret,
Quo fercula mensae condias.
Canora vocis murmura,
Cantusque dulcis indicat.
Te sumptuosis ferculis,
Lautaque cena per frui.
An sic in aulis vivitur?
At quando felem Reinike
Amarulentioribus
Satis modis deriserat,
Adulter impurissimus
Abibat, Isengrinii
Lupi vocatam Giremut
Ut visitaret coniugem:
Cum qua pudenda quaelibet
Is perpetrabat crimina.
Ius omne matrimonii
Foedusque lecti polluens.

David Propheta sanctior,
Deoque summo carior
Quo nemo vixit uspiam,
Postquam scelus gravissimum
Adulieri commiserat,
Poenas luebat horridas.
Deique rursus optimi
Heu difficulter pristinam
Est consecutus gratiam.
Olim Deus praeceperat,
Hos nempe saxis obrui:
Promissa qui connubia,
Fidemque matrimonii
Dissolverent adulteri.
Moechos putabant Ethnici
Abiectiores furibus,
Et puniendos acrius:
Ut expiarent ignibus
Illata stupra per viros.
Nunc ligna desunt arida,
Moechantur omnes libere,
Donec perennes desuper
Ignes Olympus depluat,
Deusque poenas maximus,
Ab impiis adulteris,
Sed sempiternas exigat.

CAtum Sacerdos anxiam
Questus graves effunder
Corpus grabato sublevat,
Vestigat atque stipite
Fumante prunas in foco,
Ignemque crebris excitat
Et lumen ingens flatibus,
Domusque servos convocat
Et callidam denuntiat
Cepisse se Vulpeculam.
Tum congreantur ocius
Pedisequi domestici,
Catumque, virgis verberant
Et fustibus gravissime.
Postquam necem felis sibi
Instare vidit ultimam:
Totis in ipsum utribus
Irata fertur aucupem.
Timenda curvis unguibus
Virile membrum corripit,
Nudumque penem vulnerat,
Letaliterque sauciat.
Ictus velut tonitribus,
Gravique tactus fulmine
Instar Sacerdos mortui.
Tunc concubina clamitat,
Incusat atque daemonem,
Quod auctor is Tragoediae
Sit huius infestissimus.
Defertur ergo saucius
Ab anxiis pedisequis
Aelurus audax interim
Corrodit arcta vincula,
Discerpit atque dentibus,
Perrumpit in de carcerem,
Antroque rursus exsilit :
Penatibusque regiis,
Aurora cum rubesceret,
Succedit infeliciter,
Utroque laesa lumine.
Rex plenus iracundiae
Exarsit, ut vidit catum,
Recolligit satellites
Ut consulant prudentius,
Technis quibus Vulpeculae
Persuadeant, ut ocius
Tunc inter omnes regios
Servos ait Grevinckius.
Virtute multa praediti,
Leonis o pedisequi ,
Dabo meam sententiam:
Quamvis sit absens Reinike,
Relatus inter noxios,
Reus nocensque criminum
Vocetur auctor omnium.
Non hunc tamen praetorio
Damnare iure possumus.
Nec illud, alma gentium
Quod ius honestas sanciit,
Transire Regem convenit,
Absens is est, et forsitan
Leone coram maximo
Partes tuebitur suas.
Quare citetur tertio,
Quod si venire negligat:
Licebit omne frangere
Ius, et reo decernere
Poenam licet deterrimam.
Furore plenus igneo
Rex verba reddit talia.
Vexator iste Reinike
Est omnium nequissimus.
Quis huic magis confideret?
Qui laesit omnes nuntios.
Quis amplius se talibus
Exponeret periculis?
Post ora Regis anxii,
Hac edidit Grevinckius.
Si perplaceret optimo
Regi, tabellas deferam.
Ipsumque fallacissimum
Nec curo quicquid asperi
Malive nobis accidat.
Rex perge, dicit, gratius
Nihil mihi confeceris.
Tantum caveto ne tibi
Imponat ille, ceteris
Ut fecit incautissimis.
Nec fraudibus Grevinckius.
Dolisue tectis territus
Festinat arcem perfidi.
Quem forte primi liminis
Compellat atque talibus.
Rex ipse vestram maximus
Cum ceteris pedisequis ,
Miratur impudentiam.
Protervus omnes impiis
Quod machinis deceperis,
Quos misit ipse nuntios,
Mandata Regis insuper
Abomineris omnia.
Prae mentis iracundias
Rugire regem cerneres,
Tuisque nuper omnibus
Promisit adversariis,
Si iam venire negligas
Quod omnibus cum utribus
Omnique cum potentia
Castrum tuum subvertere
Et obsidere cogitet.
Ne differ ergo crastinum
Insiste sed vestigiis
Meis amice Reinike
Omnes tua prudentia
Astutiaque nobili
Spero potes confundere
Ut innocens appareas,
Rursumque liber avoles.
PEr Sacerdotem auctor huius libelli Cleri libidinem redarguit, qui scortationes matrimonio praeferre solet.
Multi enim impune hodie fatentur melius esse
fideique Christianae magis consonum multas alere meretrices, quam honestam ducere uxorem. Quod ex D.
Pauli scriptis non hauserunt. Qui Episcopos non adulteros, sed unius uxoris viros esse voluit, singulisque ad
scortationem evitandam, suas ut habeant, imperavit. Sed hoc in loco sacra Scriptura eos sollicite non angit.
Nam eo iam (proh dolor) res rediit ut plerique voluptatum ille cebris illa queati Deum, ritus Ecclesiae,
patrumque concilia fugiant, respuant, et detestentur.
Porro Canones antiqui approbarunt coniugium, ubi legitur: Episcopus aut Sacerdos meretricia vita
infamis, libertatis beneficiique fructu privari debet. Nemo illius, qui sciens volensque concubinam
sustentat, sacrum Sacerdotis audiat. Taceo quam multi ex antiquis Doctoribus et Apostolis sibi uxores
adiunxerint, sed nostri qui vitae incorruptae esse debebant, absque omnium libidinum intemperantia
scortorumque commercio vivere nesciunt.
Observari hic debet, quod nemo, etsi capitalibus de rebus delatus, causa incognita capitis condemnandus
sit. Principes enim melius aut tutius imperare nequeunt, quam si furore aut ira se praecipitari non patiantur.
Proinde sapiens praetor, iudexque incorruptus neminem per iudiciorum iniquitatem offendet,
benevolentiam levitate
audiendi adiunget: non muneribus, ira, favore, aut amicitia ad male agendum conpelletur, nec quemquam
nisi re iterum atque iterum praeiudicata condemnabit. Saepe enim vir bonus per simulationem ab
adulatoribus nefarie proditur, et tanta indignatio Principis sui in eum concitatur: ut in pristinam numquam
restitui possit gratiam. Idque nulla alia ex re quam adulatorum blanditiis oritur: Qui nihil ad veritatem, sed
omnia ad Dominorum voluntatem loquuntur, quibus dum altera parte inaudita facile creditur, saepe
Principe ex altissimo dignitatis praecipitantur gradu.

AUdacior Vulpecula
Grimharde dicit, regium
Tecum petam palatium.
Spero salutem: si modo
Cum Rege possim colloqui,
Graves quod iras exuet.
Nec quem sibi fidissimum
Cognovit esse perpetim.
Aut falsa propter murmura
Livoris infestissimi:
Me crimen ob levissimum,
Damnationis aspera
Reumue mortis arguet.
Licet ministros regia
Sustentet aula plurimos
Qui diligenter optimi
Regis salutem fervida
Cura tueri debeant.
Quorum sit infidelitas
Lux spero grata deteget,
Et paenitebit plurimos,
Qui nunc obumbrant noxiis
Nephanda facta fraudibus.
Et mentiuntur omnia
Finguntque de me turpia.
Ipsique dura vincula,
Constructa nobis, perferent.
Mea quibus prudentia
Nil omnibus concesserim.
Cum me receptum noverint
Id propter omnes invident,
Et innocentem devovent.
Sed nubibus tristissimis
Emerget istis Veritas.
Grimharde tecum commea.
Et dignitatis inclitam
Meae tuebor gloriam.
Licet potestas deficit,
Et omnibus resistere
Vix detur adversariis:
Tamen voluntas strenua
Encomium merebitur.

CUm liberis carissimis
Utrem, domumque coniugi
Laboriosae credidit:
Vulpes ait Grevinckio:
Amice te velim mei
Doloris esse conscium.
Et fata me scis aspera.
Nam multa feci turpia.
Quae diffiteri non licet.
Proinde quaeso crimina
Iam confitentis audias.
Non perferam diutius
Onus malorum grandium.
Tibique cuncta conquerar.
Et spero, quod confessio
Crudelitatis impiae
Eritque vitae sordidae
Salubris expiatio.
Dilecte Frater Reinike
Grimhardus inquit, gaudeo
Vitae prioris impias
Deflere te fallacias.
Nam tempus est ut exuas
Cutem malam Vulpeculae,
Novosque mores induas,
Agasque paenitentiam
Vitae prioris optimam.
Quod si fidem dabis mihi
Te nolle fraudes amplius,
Dolos, rapinas, machinas
Latronis astuper sequis,
Dirasque caedes omnibus
Vitare peius anguibus,
Casteque velle vivere:
Iam mille conscientiae
Te liberabo vermibus.
Tum confitetur Reinike
Exorsus istis vocibus.
Primo fateri cogimur,
Magnis quod omnes bestiae
Affecerim molestiis.
Quapropter illis supplice.
Dignentur ut remittere:
Et paenitenti parcere.
Sic nuper Ursum duximus
Letale mellis in forum,
Plagis ubi miserrime
Exceptus est gravissimis,
Ut mella felle lurido
Amariora dicerer.
Adhaec in antiquissimo
Catum docebam credulam
Captare mures horreo.
Incauta venit carcerem.
Colloque vincla perferens,
Secata multo verbere,
Et hausta plagis milibus,
Fuitque pene mortua.
Sed multa feci talia
Quae propter angor pectore,
Fecisse taedet omnia,
Et criminum me panitet,
Feramque paenitentiam
Quam das, licet gravissimam.

Filiolum, virga genitor quem negligit, odit:
Sed quem mater amat, caedere saepe solet.
Conscia mens recti, famae mendacia ridet.

QUod cuncta si recogitem
Heu mille fraudes edidi,
Gallumque nuper regium
Gravemque cladem compuli.
Crudelis Isengrinio
Iniurias tot intuli.
Me namque lustri tempora
Unius ante lubrica
Abbatis Elemarii
Convenit in Collegio,
Deliberasse nuntians
Se coenobita caelibis
Intrare velle regulane.
Instabat ergo supplici
Oratione plurimum,
Ut dignitatis istius,
Per me gradum conscenderet,
Quod abnegare nolui,
Eiusque plantis maximos
Utrisque funes alligo.
Pulsaret ut sublimibus
Mox turba venit rusttca.
Armata saevis fustibus,
Novaeque fratrem regulae
Non absque plagis excipit:
Ut devoveret ordines
Quos ante concupiverat,
Vinclis ut his emerserat,
Hunc rustici praedivitis
Ubi suem pinguissimam
Dum devoramus invicem:
Accurrit ordo rusticus,
Lupumque prehensum verber at:
Conviviumque postulat
Ut aere solvat, aut bona
Relinquat illis pignora.
Subduco me clam protinus,
Lupique pulchram coniugem
Accedo, cum qua fervidam
Mox expleo libidinem.
Postquam Lupus molestias
Agrestium convicerat,
Me rursus audax convenit.
Et diligenter supplicat.
Et se gravi ieiunio
Fameque dicit confici.
Tunc aio, Gallos plurimos
Hoc proximo, quod si voles
Fossas profundas ingredi,
Famem levabis asperam.
Angusta trabs in area
Stabat ruinam nuntians:
Conscendit illum protinus
Gallosque quaerens anxie
Cum turbinis vertigine
Exaudiens id Rusticus
Cum fuste magno prosilit,
Lupum salutat hospitem,
Et mulctat illum verbere
Plus millies durissimo.
Huiusmodi quamplurima
Peccata cum commiserim,
Grimharde te tam supplici
Oratione deprecor,
Nobis ut optatissima
A te viro sanctissimo
Contingat absolutio.
Promitto sic in posterum
Integritatem candidam
Vitaeque continentiam.
Tum callidis Grevinckius
Motus precationibus,
Mox ista verba subicit:
Si confiteris serio
Errata, si te perditae
Vitae prioris paenitet :
Culpas remitto quaslibet,
Et te nefandis omnibus
Absoluo lapsionibus:
Sed lege tali, compleas
Ut ipse paenitentiam ,
Quam sum daturus utilem.
Sic dicit, atque virgulam
Ex obviae ramusculis
Vi detrahebat arboris,
Vulpique tradit improbae:
Hac caede terga Reinike,
Hac ipsemet ter verbera,
Cutemque tunde fortiter,
Post, quo iubebo, proice.
Ipsamque ter, nil murmurans
Cum transilire coeperis,
Exosculare virgulam.
Signum tuae certissimum
Quod est oboedientia.
Quae cuncta cum perfeceris,
Grimhardus inquit, Reinike,
Nefariis erroribus,
Omnique mole criminum
Te liberum pronuntio.
Integrior nunc exue
Procacitatem pessimam,
Et luceas modestior
Inter benignas bestias.
Ut prosit ista plurimum
Peracta paenitentia ,
Te macerabis interim
Frequentibus ieiuniis,
Et visitabis languidos,
Iuvabis omnes pauperes:
Orabis atque perpetim:
Sic impetrabis gratiam.
Tum pauca fatur Reinike,
Studebo iam virtutibus,
Scelusque quoduis exuam.

Quicquid ages, prudenter agas, et respice finem.
Splendor, et intectae nomen memorabile famae.
Attalicas censu divite vincit opes.
Ne festa bacchanalia
Sinas adire coniugem,
Honestioris corporis
Habere qui desideras.
Aut si frequentat, ilico
Huic tu comes coniungere,
Periculosa cogitans
Res quam sit atque lubrica,
Quem Lupo committere,
Caproque vites credere.

DUm Regis ad palatium
Grimhardus atque Reinike
Non ambulare segniter
A parte dextra cernitur,
Constructa solitariis
Arx monte celso fratribus.
Quin de via deflectimus
Grimharde, dicit Reinike.
Castella versus obvis,
Hoc est iter planissimum,
Nec lubricum, sed proximum.
Villaeque septa venerant.
Sed ecce galli feminam
Ut vidit audax Reinike,
Totis in illam viribus,
Acrique fertur impetu.
Quid Reinike, Grevinckius
Ait, facis nequissime?
Haec signa paenitentiae
Quae polliceris improbe
Ostendis impiissima?
Videtur haec suspendio
Condigna paenitentia .
Excusat acta Reinike,
Tuetur atque talibus.
Huc vana cogitatio
Motusque mentis impulit,
Nec amplius consenserim
Pravissimis erroribus.
Nam sorte nobis accidit,
Omnis voluntas defuit.
Sic dicit, atque proxima
Gallosque gallinaceos.
O latro, tum Grevinckius
Clamabat, impurissime,
Quovis Lupo vovacior.
Quousque differs utilem
Quam trado, paenitentiam ?
Gallos vacillans cogitas
Praedasque semper sordidas
Et fructuosas cogitas.
Quid dicis? inquit Reinike
Numquid mei tu pectoris
Scrutaris omnes arculas?
Meoque corde libera
Quae sit voluntas conspicis?
Me desinas calumniis
Mordacibus lacessere,
Precationes et meas
Convitiis perrumpere,
Permitte longioribus
Uti rogationibus:
Ut an seres quos prodidi
Et devoravi saepius,
Nunc perfruantur otio
Quietis optatissime,
Ambo viam confecerant.
Sed Regis ut palatium
Versuta Vulpes conspicit
Perfunditur gravissimo
Horrore conscientiae.

Clam coenobita perditus
Quam saepe mecum conqueror,
Quod more degens caelibis,
Uxoris usum negligam.
Si laeta fata propriam
Mihi dicassent coniugem,
Meae peractae puriter
Nossem iuventae praemia,
Meisque possem liberis
Augere regna caelitum.
Niger, nefandus , invidus
Nunc claudor hic durissimo
Maerore plenus carcere.
Sensus vagantur liberi
Totumque mundum pervolant:
Et implicata gaudiis
Mens carnis est vanissimis.
Deus preces, suspiria,
Nostrasque caerimonias
An laudet, optet, comprobet,
Exaudiatue, nescio.
Nam foeditate pruriens
Vitam traho miserrimam.
Huius repertor ordinis
Quicumque princeps exstitit ,
Hunc noxiis abominor
Diris, modisque pessimis.

RUmor per aulam spargitur,
Malus quod adsit Reinike.
Omnes queruntur ilico
De fraude Vulpis aulica.
Quae cuncta frater Reinike
Unius assis aestimat.
Iniurias ceu perferat
Is bestiis ab omnibus:
Et absque turpitudine
Damnatus esset innocens:
Erectus, acer, incipit
Audaciorque progredi
Tribunal ante regium
Flexoque fatur poplite.
Rex gratiose per tuam
Tibi coronam supplico:
Ne iura nobis deroges,
Aut aequitatem deneges:
Meam sed innocentiam
Et audias sententiam.
Fideliorem me quia
Fuisse constat neminem.
Et vestra semper commoda
Adhuc tuebor sedulo,
Meisque rebus praeferam.
Nil ergo te delatio
Movere debet hostium,
Meumque, nomen deferunt,
Reos et inter collocant.
Iactationem regiam,
Tuamque propter gratiam
Me criminantur invidi.
Fideliter quod consulo,
Prosumque vobis plurimis
Iniurias tot inferunt.
Quod si meam cognoveris
Causamque Rex discusseris.
Auresque mites praebeas,
(Nam dicitur proverbio,
Patere debent regiae
Aures querelis omnium.)
Delationes hostium
Et captiones comprimam.
Rex inquit, o nequissime
Voces et ora supprime:
Nam te latronem debitae
Poenae haeque maximae manent.
Et vindicabo singula
Peccata iuris legibus.
Non furcifer scelestior
Delatus unquam talibus
Aulam querelis contigit.
Nec signa desunt tristia
Iniuriarum sis nocens
Quod omnium sicarius.
Brunonis infortunia
Felisque saeva vulnera
Testantur, ut satellites
Tractaris hospes regios.
Iam fine dempto desines
Servos meos lacessere.
Nam tanta si remitterem
Tibi nefanda crimina,
Me provocare singuli
Impune vellent aulici.
Brunonis, inquit Reinike
Catique plagas, an mihi
Rex imputabis hospiti,
Quis error, aut dementia
Stultum Brunonem compulit
Vorare mella Rustefeils,
Catumque furta persequi.
Quid obstitit cur non meis
Ambo manerent aedibus?
Cur helluati gurgites
Sic devorant cuppedia ?
Percussiones qui petit
Quaeritque plagas, invenit.
Istius insolentiae
Nunc fabricator arguar?
Et perferam calumnias?
Id dignitati Regiae
Graves notas inureret.
Proinde Rex amplissime.
Ex cuius omnis gratia
Salusque pendet legibus,
Benignitate fulcior,
Et in tua clementias
Spem pono vitae maximam.
Quascumque poenas irrogas
Regis potestas, perferam.
Parere namque debeo.
Vel ergo me comburite,
Vel in crucem sustollite:
Sed spero, tu me asprius
Responsiones audies.
Hoc ceterae cum senserant
Audiverantque bestiae:
Coepere rursus conqueri,
De turpis ausis Reinikes.
Ut morte dura perderent,
Perstringit illum quilibet,
Recentibus conviviis.

IAm post querelas hostium,
Defensiones Reinike
Suas iniquus incipit,
Vagisque captionibus
Obiecta mire crimina
Refellit et redarguit,
Omnes ut obstupere scerent.
Sed testium frequentia
Convictus est communium.
Rex ergo rursus convocas
Et iudices examinat,
Qua vindicare reiniken
Acerbitate debeat:
Senatus inde iudicas
Ut expiet suspendii
Iniurias discrimine.
Tunc horror illum concutit,
Postquam crucem turpissimam
Instare sentit Reinike,
Et vinculis constringitur
Ubique crudelissimis.

SEd in crucem deterrimam
Iussu coactus regio
Cum duceretur reinike,
Omnes suos amiculos
Lugere cernit plurimum.
Cuncti dolebant proximi:
Quod de bonis Heroibus
Et literis Baronibus
Genus trahentem nobile
Adeptus esset carnifex.
Quare petunt licentiam,
Et Regis arcem deserunt.
Si, Rex ait subtristior,
Narrare vera perplacet.
Hos extimesco Principes
Cautos, potentes, providos.
Quamvis et esset Reinike
Vel omnibus procacior
Nocentiorque, non tamen
Lubenter hos dimittimus.
Haec dum geruntur, interim
Felis, Brunoque squalidus ,
Trahunt ligatum Reiniken,
Clamore quorum maximo
Urgetur et convitiis.
Sed omnibus velocior
Et petor Isengrinius
Festinat ad suspendium,
Morasque, clamat, rumpite:
Differre namque longius
Nobis nocebit omnibus.
Quapropter alter ocius
Apportet arcta vincula.
Vos interim satellites
Tenete nequam fortiter.
Si iam suis, quod cogitat.
Elaberetur hostibus,
Inureret vel omnibus
Perenne nobis dedecus.
Nec fiet absque maximis,
Id quicquid est, incommodis.
Quid statis ignavissimi?
Hoc tempus optatissimum
Procrastinare nolumus.
Vitanda semper tarditas
Est diligenter omnibus.
Proinde ferte compedes,
Ut sortiatur exitum
Res nostra felicissimum.
Sed ecce quamvis Reinike
Ligatus arctis funibus
Instare mortem cerneret,
Tamen remordet, asperis
Non abstinens conviciis,
Clamatque frater Hintzike
Oblitus ecquid horrei
Illius es, quod incolit
Tibi Sacerdos cognitus,
Glires ubi pinguissimos
Venata nuper crederis?
Transcurre iam velociter:
Est funis illic maximus,
Huc adfer illum, nam tibi
Amicus ille candidus
Nihil Sacerdos abnegat.
Haec dum loquuntur invicem,
Regina rege cum suo
Festinat ad spectaculum,
Istius ut Tragoediae
Videre possit exitum.
Tum rursus omnes invidos
Lupus sodales admonet,
Ut diligenter Reiniken
Custodiant, ne forsitan
Elaberetur vinculis.
Hortatur ergo coniugem:
Constringe furem firmius,
Gravesque contumelias,
Iam tempus est, ulciscere.
Si lapsus e custodia
Fuga salutem quaereret:
Versuta Vulpes omnibus
Turbas daret gravissimas,
Quare Bruno fidissime
Illata nobis crimina
Nunc quaelibet recollige.
Iam punientes acrius
Eum remunerabimur,
Ne tale posthac audeat.
Manus utrasque stringite,
Et acriter comprendite:
Vindicta iam conceditur
Et ultio gratissima.
Has usque commodissime
Scalas ego locavero:
Vos interim viriliter
Tenete furem perfidum.
Vos cura torquet maxima,
Dicebat audax Reinike:
Ne vestra rumpam vincula.
Non Paenitet damnatio
Probrosa vos amiculi?
Quem sanguis et cognatio,
Ususque iunxit optimus
Vobis sed indignissimis,
Hunc morte vultis perdere?
Si nil moratur aequitas,
Aut laudis aestimatio,
Meaeque stirpis gloriae:
At tale quaeso dedecus
Agente vestra tollite,
Ipsisque vobis parcite.
Lupus quid in me coniugem
Furore raptus incitat?
Quam nostra liber alitas
Devinxit, et benignitas:
Ut ipsa iure debeat
Miht perennes gratias.
Sed imminet miserimo
Fatalis haec necessitas.
Meamque vitam flagitat
Mors illa quae carissimum
Prius parentem sustulit.
Quapropter affirmavero
Vos omnium stultissimos,
Si negligatis istius
Occasionem temporis.
Tunc clamor alta sidera
Ferit Brunonis horridi.
Quis spem reponet amplius
Qui fretus in solentia
Conviciatur omnibus.
Tu perge Grex sate Unum,
Quid ad crucis suspendium
Cessas? ut impudentiae,
Crudelitatis et suae
Poenas luat dignissimas.

Officium peragit qui iudicis utile puri,
Altius ille malis exserit acre caput.
Nam nec amicitias probat utilitate potentum,
Corda nec indomiti plena furoris habet.
Non rixis, non ipse minis, non aere movetur,
Nec livor solida de ratione quatit.

CUm triste tempus funeris
Fallaciam mirabilem
Excogitando repperit,
Secumque clam submurmurat,
Si Rege coram strenuo
Fandi daretur copia,
Hac luce non suspenderer.
Dicebat ergo, cernitis
Astare coram perditum,
Nec liber ari maximo
Me posse tam periculo.
Quapropter omnes invoco,
Dignentur ut succurrere
Regique summo supplicent,
Ut differat suspendium.
Quo diligenter omnibus
Possim repletam sordibus
Purgare conscientiam.
Ut actiones quaslibet
Meas sciatis, alteri
Nec imputetur unicum
Scelus, quod ipse fecerim.
Precatione supplici,
Votisque motus omnium
Rex, confiteri Reiniken
Sinit, doli sed inscius.
Tum Spes labantem sustinet,
Et fur salutem cogitat,
Diemque verbis protrahens
Resolvit ora talibus:
O principes lectissimi,
Non turpe mortis horridae
Genus recuso perpeti:
Sed perlibenter occidam,
Saltem reo miserrimo
Iniurias quas intuli,
Donate, nec plus postulo,
Vos maximis offenderim
Cum sape iam molestiis.
Vix namque cunis egredi
Tenellus olim coeperam,
Iam moliebar anseri,
Agnis vel imbecillibus,
Aut haedulis periculum.
Hinc furta consuetudine
Usuque sic nutrivimus:
Ut ipse cum perdicibus
Praedarer omnes alites,
Picas, columbas, noctuas,
Hirundines, ciconias,
Coruos, palumbes, passeres,
Et anseres aquatiles.
Post haec ad Isengrinium
Sors me sinistra compulit:
Mox invicem coniungimur
Amoris arcto foedere:
Conflatur atque pactio,
Ut fidus alter alteri
Per densa lustra vadimus,
Praedasque mille fecimus:
Ego minores bestias,
Is compilabat maximas:
Et furta nobis omnia
Erant tamen communia.
Partem rapinae debitam
Sed consequebar rarius.
Nam dividebat omnia
Impunitate libera.
Et quando porcum Rustico
Taurumue clam necaverat,
Torvum videbat ilicet.
Suffusa flammis lumina,
Parvae mihi vulpeculae
Metus dedere plurimos.
Tum rictus atro sanguine,
Spumisque crassis oblitus
Me nauseare compulit.
Si forte vaccam ceperat,
Mox coniugem cum liberis
Invitat ad coniugium,
Ut vix mihi vilissimum
Relinqueretur frustulum.
Sic semper infideliter
Partitus est is omnia.
Magni nec aestimavimus
Lupumque flocci fecimus.
Plus me iuvabat maximus
Thesaurus auri splendidi,
Adhuc in arca conditus,
Quem nullus octo curribus
Equisque centum deferat.
Nam quicquid aut necessitas,
Vitae vel usus postulat:
Auro parabam divite.
Protervus auri Reinike
Cum mentionem secerat,
(Nam torquet usque regia
Auri cupido pectora)
Rex clamat heus dic ocius
Hic unde vobis nobilis
Thesaurus auri venerit.
Respondet illi Reinike,
o Rex ferarum maxime,
Id ture vobis detegam:
Iam quando nempe viximus,
Vitaque cursus ultimos,
Quos fata dant, peregimus:
Me nil iuvabit amplius
Id pondus auri maximum,
Astutia mirabili
Quod turba compilaverat,
Quae propter hanc pecuniam,
Rex, in tuum periculum
Necemque conspiraverat.
Acervus ille dicitur
Meo parenti proxima
Fuisse causa funeris.
Libenter est is mortuus,
Ut exptaret regii
Necessitates exitus.

Dat veniam Corvis, vexat censura Columbas.

SEd appetens pecuniae
Interrogabat Reiniken
Regina callidissimum:
Dic, inquit, absque fraudibus,
Quantumque simplex simplico
Concedit ipsa veritas.
Ne mens gravetur anxio
Timore post suspendium.
Dolis repletus omnibus
Nugator inquit Reinike:
Metas quod aevi contigi,
Ecquid velim miserrimam
Mendaciis vanissimis
Gravare conscientiam,
Ut sempiternas cogerer
Post fata poenas pendere?
Quare mihi salubrius
Videtur, ac consultius,
Ut huius omnes indicem
Reos nocentes criminis.
Licet mihi sint proximo
Conglutinati sanguine,
Ut sit nefas hos prodere.
Sed praeparat as horreo
Poenas paludis inferae
Quare coactus proferam.
Rex territus rumoribus
Spes inter haeret, et metus,
Dicitque nequam Reinike
Tu veritatis optimae
Non cultor esse crederis.
Demiror, inquit Reinike
Rex gratiose, simplici
Quod de meae sententiae
Orationis ambigas
Iuvaret ecquid amplius,
Si proferam mendacium?
Hac cum vel hora protinus
Vitale lumen deseram.
Cur mortis in discrimine
Non veritatem detegam?
Essem profecto stultior
Et omnibus dementior.
Commota verbis callidis
Regina dicit, per mei
Iuro coronam verticis,
Me Vulpis huius paenitet:
Rex ergo cum miserrima
Crudele vel suspendium
Fac quaeso durus carnifex
Ut omnis haec certissimo
Res explicetur ordine,
Et quisque vocem supprimat,
Ut audiatur aptius.
Hinc voce Regis omnibus
Non contionis inscius,
Orditur arte Reinike
Mendaciorum copiam.
Si Regis uxor optimae
Haec scire iam desiderat,
Impune cuncta dixero,
Nec auribus pepercero
Ullius hostis impii,
Mihique iuncti sanguine.
Noctis silentis tempore,
Invenit olim regium
Parens meus stipendium,
Et pondus auri maximum.
Thesaurus hic Emmerici
Fuisse Regis dicitur,
Fons cladis infestissimae.
Nam cum pater successibus
His auctus esset floridis,
Auroque Croesum vinceret,
Superbus, asper, arrogans,
Fastidiosus, insolens,
Nixusque contumacia,
Magnaeque vi pecuniae
Effertur alto spiritu,
Et regna mente concipit
Nec amplius desiderat
Pars esse vulgi nobilis,
Statim sed aere comparat
Insigne Regis aureum,
Regemque sese nuncupat:
Et nuntios in horridam
Cum fele mittit Ardiam.
Qui cum Brunonem repperit,
Huic iussa patris explicat.
Te nempe, dicit protinus
His literis clam postulat:
Diebus istis proximis
Qui regna vult capessere.
Incepit ergo perfrui
Uterque magnis gaudiis,
Sperant et ipsi commoda
E dignitate regia,
Et patris astu maximo.
Nec impedit cunctatio,
Se conferunt in Flandriam:
Parens utrumque splendidis
Non absque donis excipit.
Scribuntur inde literae,
Et rursus ad Grevinckium,
Lupumque mittunt nuntios.
Nec ceteris hi tardius
Tunc orta consultatio
Est inter omnes maximae,
Quibus pater fallaciis,
Aut machinationibus,
Regem neci demitteret,
Regnumque vi subverteret.
Hi quinque foedus icerant,
At si quis e regalium
Conventibus satellitum,
Vel stirpe natus nobili
Per arma, vimque militum
Hos vindicare cogitet,
Pars copias conscriberent,
Et fortiter resisterent:
Pars tenderent Aquisgranum,
Et destinarent maximo
Sceptrum Brunoni regium,
Quod ceteris robustior
Is esset atque fortior.
Cui dignitate proxima
Parens meus succederet.
Sic cuncta designaverant.
Audite nunc qua machina
Expertus exploraverim,
Aut ista scire quiverim.
Nam vina quondam largius
Cum sumeret Grevinckius,
Et ebriosus cum sua
Communicaret coniuge
Licentiusque luderet,
Fatale crimen detegit:
Nec alma vino creditur
Inesse frustra veritas.
Tacebat uxor credita,
Dum sola delitesceret:
Quousque venit ad meam
De more prisco coniugem,
Tunc protinus Grevinckii
(Solent ut omnes feminae)
Coniunx resignat abdita,
Et instituta dissipat.
Tamen rogat fideliter
Meam subinde coniugem,
Ut nemini negotium
Istud recludat arduum,
Quod ipsa caelat integrae
Per noctis horas unicae,
Quousque mane surgerem.
Sedista cum perceperam,
Turbabar amens maximo
Dolore vitae nescius.
Recogitabam fabulas,
Et acta prisci temporis.
Pro rege quando Iuppiter
Olim trabem rogantibus
Ranis Olympo mitteret:
Nec instar illam Principis
Vellent tamen cognoscere,
Crudeliorem postea
Ipsis dedit Ciconiam,
Quae ceu Tyrannus impius
Grassata totis finibus
Suos voravit subditos.
Ne forte iam contingeret
Idem, verebar anxius.
Tunc ergo soles condidi
Excogitando plurimos,
Has arte qua mirabiles
Retruderem praestigias.
Quapropter ipse maximis
Nitebar usque viribus,
Ut pondus auri praegrave
Auferre possem conditi,
Tanti caput discriminis.
Quare sequebar omnia
Patrismet vestigia:
Seu rura culta carperet,
Cum Sol micaret aestuans,
Silvasue clam capesseret,
Cum luna fulget aurea,
Per solis aestus ignei,
Nivesque frigidissimas:
Quocumque gressum poneret,
Hunc insequebar sedulo.

Quod prius exitio Reges dedit optime fili,
Hoc rabida caveas aspide peivis iter.
Pocula Principib. neque pone capacia, magnos
Obrue nec Reges exhilarante mero.
Vincula divini ne iuris honestare salvant,
Pector a cum nimio sunt madefacta mero.
Et miseros duris cruciatibus urere pergant,
Atque malos spreto iure levare viros
Sunt aerumnosis quicumque laboribus hausti,
Nectar, et his vinum praebibe dulce puer.
Ut mala curarum tormenta relinquere possint;
Pectoris aerumnas excutiantque graves.
Tu lene, inquit, tormentum ingenio admoves,
Plerumque duro, tu sapientium
Curas et arcanum iocoso
Consilium retegis lyaeo.
Reges dicuntur multis urgere culullis,
Et torquere mero, quem prospexisse laborant,
An sit amicitia dignus.
Quid non ebrietas designat? operta recludit,
Spes iubet esse ratas, in proelia trudit inerme.

SEmel iacebam clanculum,
Sensus et aures erigens:
Parentis ut vestigia,
Et Angulos reconditos
Intelligens cognoscerem.
Nec sors amica defuit,
Quae mater est audacium,
Repellit atque debiles.
Vix tempus horae perbrevo
Unius auscultaveram.
Convallis e cubilibus,
Antroque rupis humido
Furtim parens se proripit
Sursum, retroque respicit.
At rura circum frondea
Postquam latere neminem,
Multas arenas congerit
Pedumque signa saltibus
Planis adaequat omnia.
Hinc clanculum se subtrahit,
Et cum nemus reliquerat,
Domumque sese contulit:
Per saxa montis ambulo,
Terraeque scrutor vis era,
Aurumque lucror maximum,
Opesque patris consequor:
Quas ore non percenseam.
Deferre coepi protinus
Pecuniarum pondera,
Fossaque sat notabili
Recondidi sub arbore.
Cunctis diebus interim
Pater meus convivia
His instruebat splendida,
Qui regis indignissima
Adhaec Brunonis asperi
Auctoritas ignobilis,
Cum literis in exsteras
Ablegat urbes nuntios,
Ut advolarent ocius ,
Quicumque iam stipendia
Vellent mereri militum.
Bruno ferarum maximus,
Haec omnibus decerneret
Exercitus consortiis.
Onustus ergo literis
Parens meus benignior
Mox civitates plurimas
Non absque vitae maximo
Perambulat periculo,
Sed sortis huius inscius,
Quod per didisset optimum
Regis levamen pauperis,
Aurique pondus maximum.

PEr dura Rheni frigora,
Et murmurantis Albidos
Trans flumen urbes plurimas
Parens meus lustraverat.
Exercitus et militum
Vim maximam conduxerat,
Aestatis huius proximae.
Posthaec domum revertitur
Coetumque mos sodalium,
Lupumque quaerit anxius,
Ursumque, Regis aemulum.
Quos in tabernis ebrios
Tumultuosis invenit.
His ergo mores gentium,
Casusque narrat asperos.
Ut mille tot pericula,
Canumque tot latrantium
Vires graves effugerit.
Quam saepe celsis montibus
Venator illum per sequens
Non quiverit deprendere.
Post dicit admirantibus,
Quot milites conscripserit.
Ut coptam Subduxerant,
Apparet esse milites,
Plus mille quam certissimos,
Qui bellice turaverant
Vellent quod omnes strenue
Loco Brunonem Principis
Habere perpetim sui.
Dei per amplam gratiam
Id impedivi sedulo,
Et sum moratus gnaviter.
Dum destinantur cetera,
Occulta migrat proximae,
Auri sepulti maximam
Auferret ut pecuniam.
Primo parens sub rupibus
Specus odorat sedulo,
Cubile nec non undique
Vestigat antri frondeum.
Hic orta lis, et maxima
Acerbitas est omnibus.
Ablata sentit omnia,
Nec unicum teruncium
Tot inter auri pondera
Quaesitor usquam repperit.
Tum questubus cacumina
Implebat alta montium,
Et cor querelis anxium
Rumpebat, et singultibus.
Patremque desperatio
Tunc occupavit pessima,
Abit, ligatque guttura,
Et colla vinclis implicat.
Hinc proximae ramusculis.
Spe destitutus ultima,
Ab arboris suspenditur.
Sic hostium regalium
Hoc institutum pessimum
Dolo meo compescui,
Et impedivi callidem.
Hic error omnes fascinat,
Ut me velint exstinguere :
Caputque, nostrum devovent,
Et innocentem lividis
Abominantur vocibus.
Neci nocentem tradere,
Regique vitam sistere,
Non esse virtus creditur,
Nec liberat suspendio.
Ut ecce coram cernitur.

Mortalibus nil carius pecunia,
Atque inter homines una plurimum valet.
Proh ut nihil sanum reperias uspiam,
Sed pariter omnes servivut victi lucro.
Siquid eximium est, aut splendidum.
Si quid venustum, hominib. abs te uno venit
Siquidem opibus universa simul oboedeunt .
Argentum et anima et sanguis est mortalibus
Hoc qui caret, nec sibi paravit sedulo,
Vivos hic inter mortuus circumambulat.
Proinde Horatius pecuniam Reginam appellat dicens.
Scilicet uxorem cum dote, fidemque et amicos,
Et genus, et formam, regina pecunia donat;
Sine me vocari pessimum, ut dives vocer,
Nemo an bonus, an dives omnes quaerimus.
Non quare, et unde, quid habeas, tantum rogant
Ubique tanti quisque, quantum habuit fuit.
Quid habere nobis turpe sit, nihil
An dives, omnes quaerimus, nemo an bonus,
Aut dives opto vivere, aut pauper mori.
Bene moritur, quisquis moritur, dum lucrum facit.
Pecunia ingens generis humant bonum.
Cui non voluptas matris, aut blandae potest
Par esse prolis, non sator meritis parens,
Tam dulce si quid veneris in Vultu micat,
Merito illa amores caelitum atque hominum mater.
Nulla salus bello, pacente poscimus omnes.
Tutius est, praestatque Deo confidere soli,
Quam se principibus credere mille viris.
Saepe solent auro multa subesse mala.
Dii immortales, obsecro aurum quid valet?
Venenum in auro bibitur, expertus loquor.
Tantis parta malis, cur a maiore, metuque
Servantur, miseraest magni custodia census.
Sed plures nimia congesta pecunia cura
Strangulat, et cuncta exsuperans patrimonia census.
Nec plura venena
Miscuit, aut ferro grassatur saepius ullum
Humanae mentis vitium, quam saeva cupido
Indomiti census.
Effigiem rex Croese tuam ditissime Regum
Vidit apud manes Diogenes Cynicus.
Constitit, atque procul solito maiore cachinno
Concussus dixit, quid tibi divitiae
Nunc prosunt, Regum Rex o ditissime? cum sis
Sicut ego nudus, me quoque pauperior:
Nam quaecumque habui mecum fero, cum nihil ipse
Exstantis tecum Croese feras opibus.
Cum bona de Domini susceperis omnia dextra,
Cur mala non itidem sustinuisse velis?
Quae tibi cuncta Deus dedit, haec Deus abstulit idem,
Fecit is adplacitum cuncta creata suum.
Quisquis es ergo gravi fortunae pressus ab austro,
Laudibus extollas nomen ad astra Dei.
Lucrum malum aequale dispendio.
Ne male lucreris, mala lucra aequalia damnis.
Unde habeas quaerit nemo, sed oportet habere.
Non undecumque lucra gaude quaerere,
Plerosque siquidem turpibus de quaestibus
Auferre damnum, non salutem videris.
Dispendium affert fraude quaesitum lucrum.
At turpe lucrum adducit infortunium.
Quod praeter iustum est dulce, exitum habet amarissimum.

REgina lucri maxima
Spe capta more feminae,
De plebe Vulpem sevocat,
Dicitque nobis indica,
Qua valle sit reconditum
Tam pondus auri divitis.
Tunc ille quid stultissimus
Narrabo surdo fabulam?
Opesne vel pecunias
Tantas in hostem conferam?
Meaeque fiet particeps
Hereditatis Carnifex?
Quid me iuvabit amplius
Monstrare vobis talia,
Qui mortis indignissima
Desideratis exitum,
Meaque pelle luditis,
Et furibus nequissimis,
Plus quam mihi confiditis?
Regina dicit asperas
Amice curas exue,
Virique pectus indue.
En omne quod te perdidit
Crimen tibi mitissimus
Remittet, et Rex optimus.
Astuta contra protinus
Haec verba dat Vulpeculas
O Regis uxor praepotens,
Et gratiosa femina.
Si rebus his in arduis
Ausim tibi confidere,
Et haesitationibus
Cunctis remotis credere,
Quod crimen hoc ignoscere,
Culpamque Rex dimittere,
Velitque Regiam suam
Praestare gratiam mihi.
Ipsum bearem protinus
Prae Regibus mortalibus
Haec quando fallacissimus
Praefatur esset Reinike,
Rex, inquit, uxor optima
Verbis latronis improbi
Confide ne mendacibus.
Impostor iste fallere,
Furtimque rem subducere,
Et polliceri frivola
Haec arte novit omnia.
Haec scito vulpis propria
Fallacis esse munia.
Nugator is vanissimus,
Est omniumque pessimus.
Tum verba contra regia
Regina dicit garrula.
Confide Rex clarissime,
Vitamque dones perdito,
Iam quippe mores impios
Vitae prioris exuet.
Nam criminis redarguens
Culpavit affines suos,
Nec non amicos proprios.
Quibuslibet nec intimis
Parcens suis sodalibus,
Seni parenti nec suo,
Omnes nefandas omnium
Retexit ultro machinas.
Quae credo numquam diceret,
Sii velet aut mendaciis
Utive contumeliis.
Rex inquit, imis carior
Si credis uxor sensibus,
Id esse consultissimum,
Ne forte plus incommodi
Hinc exoriri sentiam,
Hunc liberabo vinculis
Et avolare liberum
Cunctis sinam praesentibus:
Rei licet miserrimi
Sie error et gravissimus,
Et omnium deterrimus:
Sed interim tamen mei
Huius supremi verticis
Insigne testor Regium,
Si non volet desistere
Factis suis ab impiis,
Aut in ministros quoslibet
Quicquam meos vel nuntios,
Maius luet suspendium,
Quam iam paratum viderit.
Quin ultor omnes proximos
Ulciscar atque puniam:
Et quicquid eius uspiam
Amiculi deliquerint,
Regisue plagiarii,
Quos indicavit Reinike,
Id omne vindicabitur
Sed legibus durissimis.
Agentur omnes exules
Haec audiens Vulpeculae
Mox gaudio perfunditur,
Viresque mentis arduae,
Et spem recentem concipit,
Aitque rex mitissime,
Et omnium clarissime,
Quaecumque vobis spondeo,
Servabo cuncta sedulo.
Nam facta numquam talia
Laudem merentur inclitam.
Et est quidem magnum nefas
Et dedecus turpissimum,
Magnatibus promittere
Praestare quae non cogites.
Rex arbitratus omnia
Haec esse vera, protinus
Iubet resolvi vincula,
Et libere Vulpeculae
Peccata donat omnia.

Usque adeo nihil improbius, muliereque peius.
Furor multo saevit iratum mare,
Pronique fluvii, et ignis acris impetus,
Inopia acerba, acerba alia quamplurima.
Sed nil tam acerbum et noxium, ut mulier mala.
Mobilis, inconstans, vaga, garrula, vana, bilinguis,
Quae varium et mutabile semper
Vult, non vult, secumque sibi contraria pugnat.
Sed dux malorum femina, et scelerum artifex.
Fallax, improba, saeva, tristis, amens,
Infirma, instabilis, procax, petulca,
Quaeque est femina.
Labilis, inconstans praeceps, mutabilis, ardens,
Impetuosa, ferox, insulsa, etc.
Censen` te posse ullam reperire mulierem quae careat culpa?
Nil non permittit mulier sibi, turpe putat nil,
Cum virides gemmas collo circumdedit , et cum
Auribus extensis magnos emittit elenchos.
Intolerabilius nihil est quam femina dives.

TUnc rursus audax Reinike
Coram profatur omnibus:
Tot iure Regi nobili,
Eiusque mansuetissimae
Et coniugi clarissimae,
Ago perennes gratias,
Caelo quot unquam lucida
Micant in alto sidera.
Iungentur ante Gryphibus
Equi favore mutuo,
Canemque Dama diliget,
Quam dicar indignissime
Humanitatis istius
Oblitus ullo saeculo,
Aut immemor redarguar:
Omnes et auri maximi
Pecunias habebitis,
Quas dives auri Flandria
Terra sepultas occulit.
Stat Silva densa rusticis
Quae iam vocatur Hustelo:
Dulces aquas fons evomit:
Nec defit illic humida
Spelunca pendens pumice,
Implentique caelum dulcibus
Aues ubique cantibus.
Hic quercus antiquissima,
Procera quae cacumine
Excedit omnes arbores,
Comas in auras erigit:
Sub hac sepultus excubat
Thesaurus auri maximus.
Quapropter ipsum consulo
Te conferas in Flandriam
Iterque mox accingere:
Sed nemini mortalium
Fidas nisi uni coniugi.
Hic ponderosam maximo
Auro coronam regiam
Gravemque gemmis erues.
Hanc Rex potens Emmericus
Gestasse quondam dicitur,
Cum vesceretur integer
Auris adhuc vitalibus:
Plus postulavit millies
Illam Bruno stultissimus:
Hanc margaritis undique
Videbis auctam splendidis.
Gemmisque tot mir aberis
Illuminatam grandibus:
Haec aestimantur omnia
Centum talentis milibus,
Sed Atticis maioribus.
At quando Rex clarissime
Opes habebis maximas,
Erisque factus ditior:
Tunc ipse demum laudibus
Summis meae constantiam
Fidelitatis evehes,
Nullique gratiosior
Studebis esse, quam mihi,
Laudabis atque reiniken,
Et fausta comprecaberis,
Quod te bearim caetris
Prae Regibus mortalium.
Ut omnium ditissimus
Sis atque praestantissimus.

Nullum ego sum numen, quid me immortalibus aequas?
Semper hiat, semper tenuem, qua vescitur auram
Reciprocat Chamaeleon,
Et mutat faciem, varios sumitque colores,
Praeter rubrum vel candidum.
Hiansque cuncta deuroat,
Et solum mores imitatur principis atros
Albi et pudici nescius.
Quare divus Hieronymus callidam, insidiosam illaudatamque semper esse adulationem affirmat.
Vide divum Hieronymum in Pelagium invehentem.

REx e meris fallaciis
Mendaciisque Reiniken
Constare totum sentiens,
Dic, inquit, o vulpecula
An non videtur utile,
Et esse consultissimum
Si te ministrum praebeas,
Viamque mecum conteras?
Nam Flandriam nec vidimus,
Nec huius orae tam viam
Longam prius tentavimus.
Tot urbium praestantium
Audivimus cognomina,
Antverpiam, Coloniam,
Bononiam, Lutetiam,
Romamque mundi Principem,
Quas saepe vulgus nominat
Urbes celebres et graves:
Sed silva, mons, vel oppidum,
Quod nominatur Hustelo,
Nullius unquam Principis
Aures puto percrebuit,
Et vera si fatebimur,
Nemus nec istud omnium
Natura rerum continet:
Quapropter hoc, Vulpecula,
Te credo nomen fingere.
Haec verba callidus lubens
Non audiebat Reinike:
Pergit tamen mendacia
Ornare verbis improba:
Quid cogitabis maxime
Rex, inquit, ullis, dixero
De montibus si gentium,
Quas sol propinquus excoquit,
Et te vel orbis ultimas
Lustrare partes iussero?
Quid Flandria vicinius?
Nec verba permutavero,
Aut facta mendax dixero.
Lubetque coram sistere,
Cui silva non incognita
Sit, quae vocatur Hustelo.
Sic fatus ipsum Regia
Ex arce Lampen advocat
Sermonibusque territum
Compellat audax talibus:
Hic sede coram Regia,
Caput tuum testaberis,
Nemus vocatur nomine
Quod Hustelo cognoveris?
Tunc ille testimoniis
Res talis ecquid indiget?
Et silva plena sentibus,
Et densa dumis horridis,
Quae nominatur Hustelo:
Olim suas vanissimas
Rumore teste Syluius,
Utroque gressu claudicans
Cudebat hic pecunias,
Quibus per omnes Flandriae,
Decepit urbes rusticos:
Hic mille tot molestias,
Aestus, geluque maximum,
Canumque morsus pertuli,
Sic dicit atque conticet.
Cur ergo Vulpes amplius,
Rex inquit, aequum te mihi
Ducem negas adiungere,
Et maximum pecuniae
Monstrare pondus abditae?
Sermonibus cautissima
Respondet his vulpecula:
Si fata vitam ducere
Mihi meo concederent
Arbitrio liberrimo
Res nec mihi iucundior
Aut gratior contingeret,
Quam Rex tibi per Flandriam
Praebere me pedisequum ,
Cum rege nam fortissimo
Quis ambulare perneget?
Sed id vetat nunc temporis
Et sortis opportunitas,
Nec ordo dat licentiam
Rerum mearum multiplex,
Statusque commutabilis,
Quae cuncta vobis ordine
Nunc explicabo perlubens:
Quod si deinde perplacet
Rebus relictis omnibius
Non me pigebit Flandriae
Olim recisis calceis
Cucullio superbiens,
Et fune cingens ilia
Mundo videri sanctuius
Cum vellet Isengrinius
Frequentibus ieiuniis
Exhaustus, et molestiis,
Cibique vilis ferculis
Confectus est macerrimus.
Et aeger, et iam debilis
Mihi (velut carissimo
Vitae suae stultissimas
Leges solebat conqueri)
Recensuit prae ceteris
Quod nempe solitudine
Mendicitatis assecla,
Gravique noctis frigore,
Inediaque maxima
Periret, et tabesceret.
Ob hos dolores sanctuli
Movebar Isengrinii,
Ut condolerem perdito
Effunderemque lacrimas:
Quapropter astutissimam
Excogitavi machinam,
Et ilicet monasticis
Hunc liber avi vinculis.
Expertus istud Pontifex
Hypocritam me nominat,
Et ultor excommunicat,
Me clamat infectum haeresi
Et coetibus fidelium
Me separat mox omnium:
Quid ergo vulgus diceret
Adverte, si Rex maxime
Tecum viator ambulem,
Qui pulsus ex Ecclesia
Sum Christiani Principis,
Quem tu volebas perdere,
Et in crucem suspendere?
Non Regiae potentiae
Leves notas inurerem.
Si plenus atro crimine
Vitaeque turpitudine,
Libidinumque sordibus
Vel omnium notabilis,
Cum Rege nobilissimo
Quare videtur utile,
Et sortis id necessitas
Requirit immutabilis,
Ne dignitati Regiae
Aspergerem labeculam,
Aut dedecus turpissimum,
Ut ante sordes expiem,
Infamiamque maximam,
Summamque conscientiae
Curem salutem territae,
Magnumque Romae Praesulem
Et deprecer sanctissimum
Episcoporum Principem,
Quin pronus augustissimi
Supplexque patris optimi
Exosculer vestigia,
Pastoris huius pristinam
Et ianitoris Caelici,
Ex arte paenitentiae
Ut gratiam recolligam:
Nam rite paenitentibus
Is donat indulgentias
Reis salubres omnibus:
Trans aequor inde currerem,
Fretique vasta littora,
Et antequam reverterer
Tot exsecutus dicerer
Fuisse paenitentias ,
Hinc fama laeta spargeret,
Quod Rege cum dignissimo
Vir Reinike prosperrime
Rerum peritus omnium,
Rex dicitista Reinike
Si vera narras omnia,
Auctoritatis Regiae
Illustris aestimatio
Haec nostra contumeliis
Offenderetur maximis:
Quapropter ad negotium
Praesens mihi Lepusculum,
Ut eligam Grevinckium:
Profecto vestrum consulo,
Et institutum comprobo,
Ut nempe vitam perditam,
Tuosque mores corrigas.
Malum bonumque sustine
Et abstine quamplurimis:
Nam sola temperantia
Laudatur in negotiis
Vel omnibus Mortalium,
Virtutis atque maximus
Thesaurus esse dicitur.
Ergo tuam sententiam
Extollo summis laudibus,
Vitae quod indignissima
A peste declinaveris
Et ire rectam semitam
Quapropter ipse comprecor
Ut assequaris omnia
Vitae tuae salubria,
Deoque quam gratissima.

Ergo caveto tibi Dominone forte relicto
Flebile secter is perditionis iter.
Vitam monasticam omnium scelerum colluvione imbutam, infinitorumque malorum causam exstitisse
affirmat. Qua de re cum alibi plura agantur, copiosius quicquam addere iam nolo.

REx occupans subsellium,
Subnixus altis sedibus
Redsidit arcis Regiae.
Et conditorem stirpium,
Rerumque natur altum
Praefatus infit omnium.
Magnoque cunctis bestiis,
Auditus est silentio,
Omnesque sponte regiis
Obtemperabant vocibus,
Dratique floridissimo,
(Sed quisque nobilissimi
Pro dignitate stemmatis,)
Consederant in gramine.
Hic sublevatus Reinike
Superbiebat, lividi
Non hostis absque maximis
Suspiriis, et luctibus,
Iuxtaque Regis coniugem
Locum tenebat splendidum.
Affatur ergo bestias,
Et ore rursus incipit,
Per sceptra vobis omnibus
Rex impero silentium,
Quot hic adestis bestiae,
Quae membra cumque corporis
Ritu ferarum perferunt.
Aut pervolantes aerem
Nituntur alis fortibus,
Vos ampla seu potentia,
Honorue magni stemmatis,
Opumue reddit copia.
Prae ceteris spectabiles
Rerum vel indigentia,
Exosa terris omnibus,
Mendicitasque deprimit,
Sinitque sordidissima
E plebe non emergere,
Quaecumque nostris deditae
Iam subiacent provinciis,
Mentes pias advertite,
Imis et omnes sensibus
Mandata nostra figite.
Coram videtis Reiniken
Astare vinclis liberum,
Qui vinctus ante compede
Erat levandus in crucem.
Precatione supplici,
Meamque sponsionibus
Is impetravit gratiam.
Huic iure quod pepercerim,
Et commeatum liberum
Meae per urbes quaslibet
Provinctae concesserim.
Et si quis hunc in Reiniken
Iniurias immiserite
Offensionem Regiam
Is concitabit maximam.
Mulctabiturque vinculis
Et morte crudelissima:
Qua propter ipsum Reiniken
Cum filiis et coniuge
Honore dignabimini,
Amplissimisque, laudibus
Frequenter observabitis,
Et gloriam pulcherrimae
Virtutis huic praestabitis
Ne est quod ullus amplius
De fraudibus Vulpeculae
Nam quicquid ante Vulpium
Iniqua per commercia
Seductus unquam fecerat,
Aetatis aut in firmitas,
Et insolens infantia
Peccare quondam iusserat,
Id expiare cogitat:
Et propter hoc gravissima
Viae per infortunia,
Romae ter Augustissimum
Adibit urbis Praesulem.
Hinc vela ventis lintea
Praebebit optatissimis,
Et navigabit ardui
Aquas per altas aequoris.
Nec gurgitem vastissimum
Exstermus hospes deseret.
Redibit aut rursus domum
Donec suis iam singulis
Sit exsptatus sordibus.

Quae si quando volet, fies de Rhetore Consul,
Si volet haec eadem fies de consule Rhetor.
Venale ius, et gratiam
Habet supremus Pontifex,
Christique partam flebili
Vendit salutem funere.
Maiora qui fert munera,
Maiora tollit praemia.
Quare nec is Vicarius,
Potestue Christi claviger
Apto vocari nomine.
Christus nec auri pondera
Requirit aut pecunias.
Et vina nobis optima,
Praebetque dona lactea:
Gratis ministrans omnia.
Et sponte cunctis imperas
Nos fontis undas currere.
Ipsi voluntas candida,
Vitaque turpis sordida
Cor absque labe sufficit,
Qui nostra mente crimina
Delevit, et placabilem
Deum patrem mortalibus
Suo cruore reddidit.
Haec sponte quamvis omnis
Christus benignus fecerit,
Ab omnibus tamen viris
Romanus aurum Pontifex,
Pecuniamque flagitat.
Iam Roma nummis invida
Nos exuisset omnibus,
Ni res miseratus turbidas
Opem tulisset utilem
Deus deorum maximus,
Iubarque verbi nobilis
Os extulisset aureum.
Viam recludit omnibus.
Per patris haud vestigia,
Urbs quo superbit Romuli.
Unius at per gratiam
Christi patet credentibus
Superna caeli ianua.

Cum fama iam praenuntiat
Diffunderet per compita,
Et nuntiaret incolis
Omnes per urbes Regias,
Quod Reinike sicarius
Ex mortis atrae faucibus,
Receptus esset gratiam.
Is hostibus Vulpeculae
Non rumor acceptus fuit.
Omnes dolebant acrius,
At nullus Isengrinio,
Velest Brunone tristior,
Cus felis inquit territo:
Si vera rumor nuntia
Per nostra sparsit oppida,
Omnes perimus ilicet.
Arborque nobis omnibus
Legetur ad suspendium,
Si Regis illa gratiam
Est consecuta maximi,
Ubique iam Vulpeculae
Omnis lapis movebitur,
Ut laedere contumeliis,
Iniuriisque per sequi
Nos possit indignissimis.
Haec ante lumen alterum
Miht suis fallaciis,
Et abstulit praestigiis,
Nec machinari de sinet,
Quousque lumen alterum
Et ipsa flammis exuat,
Et caecitate puniat.
Tunc maestus Isengrinius
O summe, clamat, Iuppiter.
Quis nunc salubre pharmacum,
Et utilem sententiam
Nobis ministret omnibus?
Quapropter ibant ocius
Coramque Rege plurima
Narrant recentioribus
De fraudibus Vulpeculae.
Rex vota supplicantium
Contempsit, atque respuit,
Auresque conquerentibus
Praebere molles noluit.
Omnesque claudi carcere
Iubebat obscurissimo.
Non immemor tot criminum
Recogitabat omnium
Fraudes inexpiabiles,
Quas falsa coram singulis
Vulgaverat Vulpecula.
Fortuna sic volubilis
Vagatur, inconstantibus
Obambulatque passibus.
Haec ante quem depresserat,
Nunc magna rerum Reiniken
Extollit ad fastigia,
Tantamque Regis gratiam
Adfert, ut unus omnia
Quaecumque poscat, impetret.
De pelle portiunculam
Brunonis orans accipit,
Cui literas involveret,
Haberet atque sacculum,
Quali viator utitur.
Post supplicabat feminae,
Leonis atque coniugi,
Tuusque, dicit optima
Regina, dicor advena.
Nec te latere suspicor,
Quas ipse propter crimina
Vias graves susceperim.
Et hospites pauperrimos
Scis indegere calceis.
Sed noster Isengrinius
En calciatus optimis
Est quatuor peronibus.
Quibus frigoris repellerem
Geluque vires frangerem.
His indigerem maxime:
Darique nobis postulo.
His tum nec Isengrinius,
Nec uxor eius utitur,
Quae rarius deambulat
Domique semper haereat.
Respondet uxor Regia
Vitam licet cum corpora
Vel utriusque postules,
Tibi dabuntur omnia.
Regina vobis gratias
Habebo dicit Reinike,
Vel omnium dignissimas,
Quod nempe vita supplicem
Donastis et peronibus.
Meaeque semper, spondeo
Orationis particeps,
Erisque paenitentiae .
Nam iura poscunt hospitum
Qui nationes exsteras
Ceu pervagantur advenae,
Eos precationibus
Omnes suis includere,
Quos omnium fidissimos
Suis patronos partibus
Fuisse semper viderint.

Regum, potentum gratiae,
Aprilis et clementia,
Amorque dulcis Virginum,
Rosae voluptas candidae,
Odorique delectabilis,
Fallaxque lusus tesserae,
Haec cuncta puncto temporis.
Mutantur in brevissimo.

MAlignus hospes Reinike
Dolis suis effecerat,
Ut Rex utrosque calceos
Lupo iuberet extrahi:
Eiusque binos coningi,
Scinditque protiunculas
De tristis ursi pellibus.
Quae cum teneret Reinike,
Suos in hostes insuper
Ab ore mordax talis
Mox avomit convitia:
Amiculi pulcherrimi,
Hostes sed implacabiles:
Vestrum bonum qui spernitis
Et devovetis Reiniken,
Quid cogitetis, dicite:
Vestris quod uti calceis
Nunc cogar et peronibus?
Promitto certe singulis,
Meas quod indulgentias
Sic universas partiar,
Ut possit esse particeps
Profectionis utilis:
Quicumque stirpe de mea
Et ortus est origine.
Dolentis Isengrinii
Uxor vocata Giremut,
Nam conticere nesciunt
Passim loquaces feminae,
Tumultuosa Reinikes
Respondet ad convitia.
Deus, precor, ter Maximus
Has puniat fallacias,
Tuasque contumelias,
Quibus cruentas omnia.
Lupus tacebat anxius
Nec mussitabat amplius
Dolore plenus aspero,
Constrictus arcta compede,
Gravique laesus vulnere.
Nec rursus ausus sum fuit
Mutire contra Reiniken.
Quamvis eum procacibus
Iniuriosis, improbis,
Et prorsus in solentibus
Incesseret dicteriis
Si felis hic ex squalido
Praesens fuisset carcere,
Hanc cantionem Reinikes
Et cantitare cum suis
Coactus esset fratribus.

SEd luce fulgens altera,
Aurora cum rubesceret:
Profectioni se Parat,
Et illinit pinguedinem
Peronibus Vulpecula,
Quos hostibus detraxerat:
Conclave posthaec regium
Nunc ex tua provincia
Rex cogito discedere.
Quapropter obnixe rogo:
Tuus Sacerdos ut mihi
Verbis eunti prosperis
Viam precetur utilem,
Impertiarque gratiam,
Acerba ne sors accidat.
Id imperaret ilico
Cum Rex, Sacerdos respuit,
Causatur atque Praesulis
Quod lex vetet sicario,
Et separato de pio
Fidelium consortio,
Quicquam precari prosperi.
Rex inquit, ad me Praesulis
Quid error aut in sania?
Audisne quod Vulpecula
Adire Romam cogitet,
Pravamque consuetudinem
Emendet, atque corrigat?
Quare Sacerdos protinus
Mandata nostra perfice.
Regis minister publicus
Libros revolvit abditos,
Viamque vulpi talibus
Verbis precatur prosperam:
Impostor improbissime,
Nequamque perversissime
Vel omnium deterrimo
Commendo te Diabolo.

UT expedivit omnia:
Premit dolorem pectore,
Metusque fingit conscios.
Et orat inde bestias,
Pro sanitate corporis,
Nec non viae successibus,
Apud beatitudienem
Ut sempiterni numinis
Dignentur intercedere.
Tum rex ait, Vulpecula
Maturitas quid denotat,
Et tanta festinatio?
Rex dicit illa, maxime,
Qui factitare vult bonum,
Et sanctiorem paenitens
Vitam sequi desiderat,
Non praeterire lubrica
Permittat ille tempora,
Sed congerendis fructibus
Et rebus in stet caelicis:
Opusque felix urgeat:
Ne forsan absque commodo,
Fugacis anni mobilem
Horam vel unam conterat.
Quapropter illustrissime
Profectionis ultimam
Concede Rex licentiam.
Id exsecutus ocius ,
Mandat feris Rex omnibus,
Ut consequantur Reiniken,
Tam paenitente cum viro
Et ante portas ambulent.
O Rex, ait Vulpecula:
Constringe quam durissimis
Ursum, lupumque, vinculis.
Si carcerem perumperent
Actum salute de mea
Foret, quod unice scio.
Sic inquit atque singulis
Relinquit ultimum vale.
Dolore capti Reinikes,
Dolisque versutissimis,
Ramboc sacerdos, parvulus
Lepusculusque commeant,
Sequuntur atque Reiniken

Sacra salutiferi subiturus limina templi,
Ne tuus incipiat pes titubare cave.
Et dociles adhibe dictis praesentibus aures,
Gratior est ipsi victima nulla Deo.
Grata Deo non sunt pingues holocausta per aras,
Nec sacraque stulti per solvere manus.
Cumque Deum timida venerabere voce precatus,
Hunc te audire, tibi hunc semper adesse puta.
Huic ne divinas multis oneraveris aures
Vocibus, immodicas non amat ille preces.
Nam qui nulla suis precibus moderamina ponunt,
Aut raro, aut numquam quod petiere, ferunt.
Ante Deum quis enim cupiat facundus haberi,
Aut nimia inflato gutture verba loqui?
Ipse etenim caeli solio sublimis ab alto,
Omnia caelesti lumine nostra videt.
Utque videt, sic quae gerimus Deus omnia novit,
Qua ratione huic tu garrulus esse voles?
Sicut enim nimiae gignunt in somnia curae,
Sic adimunt precibus plurima verba fidem.
Si tamen orando quicquam promi seris, ipsum
Absque mora studeas persolvisse vide.
Nec tamquam insipiens promittere multa paratus,
Hac ipsa offendas conditione Deum.

CUm venit ante ianuam
Arcis paternae Reinike,
Repente ducens, ostium
Sublimis ante regiae
Iubet manere Bellinum.
At Vulpis Uxor Ermele
Postquam maritum reiniken
Tectum galero conspicit
Quod et bacillum conferat,
(Ut portat is longinquius,
Qui navigare per mare
Vel ambulare cogitat,)
Perculsa re novissima,
Mox sciscitatur anxia,
Vestitus iste quid velis.
Respondet ergo Reinike:
A rege captus maximo,
Eram ligatus vinculis:
Tamen meis praestigiis
Regis favorem callide
Et aucupabar gratiam
Ut liberum dimitteret,
Mihique paenitentiam
Iniungeret levissimam.
Romam viator ambulem
Pro me spopondit cum lupo,
Et obligatus est Bruno.
Rex in super piissimus
Donavit hunc lepusculum,
Eum neci demittere
Cuicumque nobis perplacet.
Dixitque perfidissimus
Quod is sit ille proditor,
Qui me meosque tradidit.
Quapropter ipse iudice
Me morte dignus est truci.
Postquam stupore territus
Audiret haec lepusculus,
Cursu pedum celerrimo
Cupit salutem quaerere.
Manu sed illum corripit,
Latro cruentus Reinike,
Et invocantem Bellint
Opem supremam, strangulat,
Durisque colla sauciat,
Demor det atque dentibus.
Aitque coniunx optima,
Et liberi carissimi ,
Quin ocius consumitis
Voratis et lepusculum?
Ultus graves iniurias
Ab hostibus durissimis
Poenas recepi vindices,
Ut convenit Vulpeculae.
At uxor ipsa Reinikes
Super Brunone plurima
Et quaerit Isengrinio.
Aitque, dic vir unice,
Quibus dolis aut machinis
Nunc hostium minacium
Euaseris potentiam.
Ecquid novare me cupis,
Ait dolorem Reinike?
Prius dies defecerit,
Quam mille tot vanissimas
Recenseam fallacias:
Haec colla circum carnifex
Restim ligarat maximum.
Dolo tamen mirabili
Sum mortis e periculo
Ereptus indignissimo.
Cretensibus mendacior
Iocatus impudentibus
Anilibusque fabulis:
Delira tot mendacia,
Nugasque commentitias
Effutiebam Principum.
Miratus ut sim maxime
Quod Iuppiter me fulmine
Nec arx ruinam flebilem
Convulsa Regis traxerit.
Sermocinabar maximum
Quod pondus auri nobilis,
Midaeque Gazis aemulas,
Loco sepultas abdito
Congesserim pecunias.
Et has libenter maximo
Regi daturus offeram.
Qui cum profectus in locum
Denominatum venerit
Et se meris praestigiis
Mendacibusque fabulis
Sie esse lusum viderit:
Et innocentem senserit
Necasse me lepusculum,
Profecto fraudes omnibus
Meus parabit maximas
Et duriore, quam prius
Poenas luam suspendio:
Quare petamus Sueviam,
Quae terra plena fructibus
Est omnium dulcissimis.
Hic anseres aquatiles,
Gallosque gallinaceos:
Cum gemmeis pavonibus,
Cuniculisque parvulis
Per arva cernes ludere.
Cum dactylis amygdala,
Legesque ficus caerulas .
Hic iusculis frequentibus,
Bonisque vesci piscibus
Licebit, et farcimina
Vorare semper pinguia.
His perfruebar ordinis
Chartisiani cum forem,
Si poscis ergo tutior
Tuis fugam cum liberis
Periculosam suscipe.
Tunc illa, vir carissime
Non istud, inquit, consulo,
Ut deseramus omnibus
Cum rebus arcem patriam,
Et nunc petamus hospites
Ignota rura mobiles,
Ubi superba rusticis
Nudis egestas imperat,
Non patriae gravissimam
Ignobili dulcedinem
Mutare terra convenit,
Hic vivitur securius:
Quod nostra si molestior
Rex obsidere moenia
Conetur, aut subvertere,
Hanc fulciemus ianuam,
Seraque, postes ferrea.
Ferroque decertabimus.
Non ille victor impius
Impune nos calcaverit:
Arx nostra plena flexibus
Ambagibusque plurimis.
Abundat obscurissimis,
Ut error huius Regiae
Sit hic inextricabilis,
Latere tuto possumus.
Ne quaeso, dicit Reinike
Angaris Uxor optima.
Prudens mihi vir dixerat:
Iurare lingua cogitur:
Illud Deum ter maximum
Odisse ceu periurium.
Quae vera si sunt, tutius
Nihilque Romae perdidi:
Multas quid urbes proderit
Erroribus si compleam
Et corporis pericula,
Rerumque tot discrimina
Nullis necessitatibus
Inops feram cogentibus?
Quod arma si Rex inferat,
Excogitabo machinam,
Qua rursus huic oppedere
Barbamque possim vellere.

Quaecumque mundi per loca
Egens viator ambulas:
Ubique fraudes hospitum
Spectabis admirabiles:
Cibi nec ulla portio
Gratis tibi donabitur.
Et ni crumenam conferas
Auri refertam pondere,
Ubique contemptissimus
Iacebis ante ianuam.

Stans operitur Bellinus,
Et nominat lepusculum,
Morae quousque desidis
Hic damna, clamat, perferam?
Si certa stat sententia
Totum manendi per diem
Domum revertar ad meam.
Id audiens Vulpecula:
Relinquit arcem protinus.
Tibique, dicit, Belline
Renuntiat lepusculus:
Si forsitan molestior
Haec fiat exspectatio ,
Exsultat ille cum meis
Laetatur atque liberis,
Et nostra sumptuosius
Nunc uxor huic convivium
Paravit, ire non potest.
Sed clamor inquit Bellinus
Quid denotabat flebilis
Quod invocaret lacrimans
Opem meam lepusculus?
Respondet audax Reinike:
Casus renarro dum meos,
Et coniugi denuntio,
Quod arva per Neptunia
Mox navigare cogitem,
Incepit heu procumbere
Prostrata fusis crinibus,
Et morte sensus ponere
Optavit omnes effera.
Amens dolore maximo
Cum vidit hoc lepusculus,
Dilecte, clamat, Belline
Opem fer atque subveni:
Ne Parca trux et impia
Meam sororem deleat.
Quae dicis, inquit Bellinus
Credam libenter omnia:
Sed pertimescens auguror,
Quod clamor iste maximus
Secum mali quid adferet.
Affirmo, dicit Reinike:
Crotone quod salubrior
Et pisce sit lepusculus,
Illius atque gratia
Non ipsemet periculum
Quoduis recusem perpeti.

Quod omne crimen horridum
Livoris insantssimi
Effecit infidelitas,
Nam lumen alter alteri
Sic invi det spirabile,
Ut proximum felicibus
Frui vetet successibus:
Fortuna si quem prosperis
Beet benigna vultibus,
Illius ante ianuam
Mox ater osor excubat,
Omnesque fraudes applicat,
Blanditur horis omnibus,
Rudem quousque decipit,
Bonumque sortis abstrahit.
Verbisque blandientibus
Explorat, hinc et hinc rogat,
Secreta donec omnia
Rimetur atque pectoris
Commissa norit intimi.
Hinc undecumque cognitum
Calumniatur, devovet,
Et ore mordet improbo
Letalis utque Scorpio
Ictu latenti vulnerat
Plenamque pestilentiae
Non ante linguane supprimit,
Quousque coram singulis
Effecit exsecrabilem.
Hic fructus infidelium
Nunc quaestus est uberrimus.

CUm Bellino Vulpecula
Astuta pergit colloqui,
Scis nocte dicit altera,
Quod ipse regi litteras
Promi serim transmittere,
Quas oro tecum deferas:
Nam Regis ex negotio
Hoc consequere gratiam.
Amice, dicit Bellinus,
Id quicquid est negotii
Peregerim lubentius,
Crumena nobis si foret
Cui literas involverem.
Tunc ocius fallaciam
Excogitabat Reinike,
En de Brunonis pellibus
Donabo portiunculam:
Hac optime custodies
Epistolam, ne turbidi
Rumpatur Austri viribus,
Illam vel imber hauriat:
Tantum caveto Belline,
Ne literarum forsitan
Arcana solvas vincula,
Secreta Regis omnia,
Res seriasque continent.
Haec dicit, inde Reinike
Intrabat in palatium,
Caputque mox lepusculi
Involvit ursi pellibus,
Imponit atque Bellino,
Aitque si curaveris
Has diligenter literas,
Epistolamque dixeris
Suasore quod te scripserim:
Confecta miris artibus
Quae spirat eloquentiam,
Et Atticam facundiam,
Regis favorem maximum
Quin et tuam prudentiam
Rex ipse demirabitur
Ette deosculabitur.
Haec verba postquam Reinikes
Audiret optatissima
Mox concipit spem Bellinus
Volatque cursu praepete,
Ut circiter crepusculum
Noctem ferentis Hesperi,
Subiret aulam regiam.
Cum Bellinum Rex conspicit,
Dic inquit istius novae
Quae causa sit Tragoediae
Quod sacculum Vulpeculae
Peramque rursus adferas?
Rex magne, dicit Bellinus,
Pro iure coniunctissimae
Sodalitatis mutuo,
Id flagitavit Reinike,
Ut Rex tibi facundiam
Istas olentes Atticam
Transferre vellem litteras,
Quas pellis arcta continet.
Nam me iubente Reinike
Non absque summae utribus
Confecit eloquentiae:
Ex his acumen nobile
Sagaxque mentis erues.
Rex angue quovis saevius
Mox intuetur Bellinum:
Suosque mittit ocius
(Is scriba Regis optimus
Eratque Cancellarius)
Epistolam qui sedulo
Exsuluat istam Bellini.
Summaque cura perlegat.
Hic est malorum grandium
Exorta grandis Ilias.

CUm Rege coram Bellini
Resolveretur sacculus,
Apparet atro sanguinis
Taboque squalens lurido
Mollis caput lepusculi.
Tum bilis est acerrime
Furore tactus noxio,
Et astra Rex rugitibus
Complevit indignissimis,
Ceu mentis ad dementiam
Redactus esset ultimam.
De stirpe natus regii
Tum Pardus inquit sanguinis:
Quid Rex dolorem luctibus
Testaris in sanabilem?
Acerba quid suspiria,
Ceu mollis edis femina?
Non commoveri Principem
Ob viliores convenit
Res hostis abiectissimi:
Quin tu ferarum maximus
Absconditas Vulpeculae
Iniurias ulciscere.
O Parde coniunctissime,
Dicit leo, facillime
Tu sanus aegro consulis.
Non luctus ossa torqueat,
Dolorue mentem conterat?
Sermocinator in solens,
Fallacibus quod fraudibus
Dolisque plenus omnibus
Fur iste sic, et trux latro
Fefellerit me Reinike:
Et machinis coegerit
Meos amicos optimos
Incluserim quod carcere,
Ursum superbum cum Lupo.
Id me remordet anxium
Et paenitebit maxime
Sed uxor huius impiae
Est nostrae cladis artifex,
Et prima dux incommodi.
Ne propter hoc irascere,
Rex, Pardus inquit, inclite,
Dirempta si coniunctio
Vos inter est arctissima
Per Reinikes mendacia.
Hos caritate mutua
Rursum tibi devincias.
Quapropter Isengrinio
Nec non Brunoni, perfidi
Da pingue corpus Bellini,
Ut arduum ieiunium
Pellant, et alvum repleant,
Et perfruantur gaudio.
Nam confitetur Bellinus
Quod caedis hanc iniuriam
Impulsor unus fecerit:
Deinde cum mitissima
Nos iunxerit concordia,
Omnes inextricabiles,
Et machinas absconditas
Audacter admovebimus
Captusque mox suspendii
Poenas atroces hauriet.
Nec audiemus amplius
Nugas vomentum futiles.
Dicto sed ocius trucem
Nec non latronem perfidum
Captabit in suas manus
Et strangulabit carnifex.

REx factus ergo lenior
Pardi probat sententiam
Aitque, stat sententia
Id exsequi vel ocius ,
Quodcumque Parde, consulis:
Quapropter atro carcere
Reconditos educito,
Nunc bestiis ab omnibus
Ut excolantur denuo,
Palamque fiat omnibus
Qua fraude latro Reinike
Occiderit lepusculum.
Accedit ergo carcerem
Captosque Pardus evocat:
Solatur atque talibus:
Gaudete fratres optimi:
Nam dulce vobis adfero,
Solaciumque nobile,
Et commeatum regium.
Licet furore percitus
Rex nuper ambos conici
Vos cogitat concordiam
Quare Leoni maximo
Praebete vos placabiles.
Sic pingue corpus Bellini
Cum fratre, cum sororibus
Illius atque filiis,
Rex sponte nobis offeret
Horis licebit omnibus,
Possessiones illius
Et filios invadere.
Tum dissipare Reinikes
Vulpeculae substantiam:
Qui vos ter indignissimis
Notare probris ausus est.
Vos dignitati regiae
Nunc cambosaltem pectore
Placabiles ostendite:
Hoc foedus ansam praebuit
Agnis adhuc imbellibus,
Quod omnibus provinciis
Tendunt lupi liberrime
Dolos, plagas, et retia,
Fretique pactionibus,
Et Regis isto foedere
Impune lustrant omnia
Et irruunt ovilia,
Ouesque, mites devorant.