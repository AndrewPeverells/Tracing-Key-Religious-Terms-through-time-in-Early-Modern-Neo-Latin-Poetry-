XYSTUS BETULEIUS BARbarae carissimae coniugi suae S.
HUnc ludum tibi rectius quadrare,
O coniux puto, cui Deus benigne
Prolem multiplicem dedit, amoris
Nostri pignora cara, nec maligne
Illis munera pro suo favore
Largitus, tamen ista sunt colenda.
Tu cultrix cole, sicut Eua, recte.
Istuc officium tuum requirit.
Nam situ genitrix voles haberi,
Quae natis sua iura diligenter
Praestet, quod pietas monebit ipsa:
Primum sit pietas, Deique cultus,
Hinc mores doceas eos fideles:
Hoc munus genitricis est fidelis.
Quod munus patris est fidelis, ipse,
Affectus patrius, Deique verbum:
Qui prolem dedit elegantiorem.
Huc omnis scopus ecce Christiano
Tendatur, Deus ut solus colatur.
Hic ludo scopus esto semper omni.
Festiva sunt, nec sunt absurda Dramata,
Res tota sit licet conficta, si modo
Sub fabulae sensu latebit veritas.
Admiscet istius modi scriptis suis
Festiviores non inepte fabulas.
Non venditamus vera, nec oracula,
Foliisve quod Sibyllae conferri queat
Auctoritate, sed myth
Vim qui suam latentem vel sermonibus,
Vel quaestionibus praebent, loco suo:
Cuiusmodi est quae nunc agetur fabula.
Sub fictione non inepta veritas
Latet, gravis Dei magna sententia.
Est hoc quidem puerile, et valde ludicrum,
Sed moribus formandis certe proderit.
Cum nuper admodum legens Melanthonis,
Melanthonis viri longe doctissimi,
Pervolverem scriptum, occurrebat fabula,
Quae digna visa est actione ludicra:
Hanc offero bonis piisque mentibus,
Catonibus non ista, crede scripta sunt,
Aut Stoicis tam relligiose tetricis,
Quis ista semper magna sunt piacula:
Istos ab actione nostra arcebimus,
Hoc candidis acturi spectatoribus.
Tu fabulae summam paucis osten diot.
Mortalium genus postquam divinitus
Et conditum fuerat annis prioribus,
Et ob scelus paradiso eiecti, Conditor
Adae volebat res domumque visere.
Festus dies erat futurus crastinus:
Quapropter Eua sedulo natos lavat,
Purique adorent. Audit haec Iova, et videt.
Haec disciplina arridet optime Deo.
Benedicit his Deus natis ex ordine:
Cain tamen maledicit, ob mores suos.
Servum facit, mulieri mandat cetera.
Horum angelis mandat suis custodiam,
Abitque in auras, seque subducit Deus.
ADibimus visuri quid rerum gerat
Nunc exul illa mundi solitudine,
Adamus ille Protoplastus, omnium
Mortalium parens in terris gentium
Futurus. Ecce coniux e tugurio
Prospectat, obviam gressura, liberis
Comitata: mater Eua certe sedula est.
Nati mei ridete eia dulcissimi,
En nos Iova est visurus, en noster Deus,
Creator ille noster, numen maximum,
Comitatus ecce incedit angelis suis.
Huic obviam compti Deo procedite,
Vos squalidi latete in foeno et stramine.
At vos in atrio exspectantes comptuli,
Postquam Deum salutavit matercula,
Acceditote iuxta aetatis ordinem,
Huic porrigentes quisque dexteram suam
Reverenter, atque flexo pulchre poplite,
Dicta Deo salute cum modestia,
Heu quam pudore vultus nunc suffunditur,
Quam cor salit, hac maiestate territum.
Gratus tuus mihi est adventus conditor,
Parensque noster, semper cultibus piis
Nobis colende: nil nobis est gratius,
Quam quod videmus res nostras clementiae
Tenues tuae esse curae, et providentiae.
Virtutis hunc tuae colorem femina
Laudo. Interim bono mulier animo sies,
Et integro et constanti mecum pectore.
Miseris bonus sum semper: sed bonis quidem
Illis benignus, qui fideliter mihi
Pectus suum patri purum sacraverint.
Non defuturus illis qui sincerius
Nomen meum piis venerantur cultibus,
Quibus meus character est divinitus
Insculptus, et quibus divinam imaginem,
Tum cum daremus vivendi spiraculum,
Impressimus. EVA. Reverenter nunc puelluli
Dominum Deum excipitote, ut par est, singuli.
Salva Deus pater, rerumque conditor.
Salvato nos creator mi dexterrime.
A te salus nobis contingat, o Iova,
Deus creator. IOVA. Hanc industriam tuam
O Eua neutiquam improbo, quod filios
Tam diligenter comptos educas tuos.
Magis tamen probo, quod moribus bonis
Tuos ab annis istos primis imbuis.
Nam disciplinae sunt elementa isthaec quidem
Non improbae: maior sed his industria
Requiritur, Dei nimirum agnitio.
Proli tuae promissionem divitem,
Oboedientiamque exerceant Dei,
Iubeto: et edoce quod digna praemia
Sient bonis, aeterna nempe gaudia:
Contra malis ignes inextinguibiles .
Haec o Iova inculcantur istis sedulo,
Memores tuae bonitatis, qua receperas
Miseros, id in nostris posthac nunc liberis
Sarcire visum est, ut colant constantia
Numen tuum, maneantque in officio suo.
Adam meus, pater, nihil cur at magis.
Reversus ex agro, hoc unum negotium
Sumit sibi, ut natis innotescat suis
Bonitas tua ista, quam praestabas largius.
Idem iubet, laboribus cum se parat,
Ut sit mihi inter prima istud negotium.
Adnitor id quidem, nec succedit male:
Nec displicebit, ut puto, tibi Iova,
Nostra ista tam fidelis institutio.
Sed quin tibi specimen doctrinae praebeant,
Ut si minus quid recte traditum siet,
Id corrigat tua mi Deus emendatio.
Abel, Iovae recitato clare, quae pater
Materque te docuere. dic apertius,
Animoque praesenti, citra formidinem.
Unum Iova Deum te credo maximum,
Te cuncta posse, et aequitate dextera,
Bonitate summa, summa providentia,
Te conditorem mundi sollertissimum ,
Et hunc regis ratione non scrutabili.
Rerum vices, vigor terra nascentium
Testantur, et docent tuam potentiam,
Non exstitisse casu mundi machinam,
Sed providentia tua polum regi
Pictum, tuaeque mentis nostras lumine
Mentes, tuique spiritus accendier.
Divinitatis nanque nos imaginem
Habemus in nobis, honesti legibus,
Tua viva vox Iova nostris parentibus
Deder at quidem praecepta oboedientiae:
Quod sit ibi paruissent, non mors ius suum
Nunc obtineret in genus mortalium,
Essetque maior cultus nominis tui,
Arderet in nostris nunc cordibus magis
Flagrantiusque amor tui. Sed pravitas
Maligna daemonis miseris caliginem et
Opiniones offudit, ne crederent
Verbo tuo, istis artibus nos perdidit.
Illud foret nefandae ingratitudinis,
Si quae bene et prudenter sunt divinitus
Creata, culparemus te rerum sator.
Istud malum est totum ex maligno daemone.
Hinc mors sequuta est, hinc tyrannis, hinc quoque
Mortalium exstitisset interitus miser,
Ni tu Iova pro divina clementia
Tua, salutis instaurator, nominis
Quosdam tui praecones esse maximi,
Piosque cultores voluisses amplius,
Serpentis ut caput diri semen meae
Matris tuo iussu calcabit fortiter.
Et si latens ex insidiis calcaneum
Nostrum petat letali semper vulnere,
Superat tamen bonitas istud malum tua,
Qui spem salutis nobis isto in semine
Reliquam pia fecisti summam gratia.
Porro sacra ista quae pater tibi facit,
Credo esse signa perfecti et veri sacri,
Placare quod numen tuum solum queat.
Peccata nanqvenon propter nostrum sacrum,
Sed propter illud semen condonarier
Intelligo, credoque. Deinde quamlibet
Peccata, mors, vigent mortali corpore,
Vita tamen nova et lux est credentibus,
Illis videlicet qui complacent tibi,
Illis videlicet qui matris semini
Habent fidem, quod iudicabit saeculum.
Quare Iova ex tuo isto totus nomine
Ego pendeo, te solum adoro et invoco.
Timeo te solum, et soli supplicans tibi,
Commendo me soli tibi, ut faveas mihi,
Tuearis a serpentis diri morsibus,
Et inseras lucem mihi et mentem piam.
Nec ambigo quin propter nomen seminis
Exauditurus me sis, et notitiam
Veri augeas, nec obrui verum sinas
Serpentis astu cultu, et ut mores meos
Tuo regas divino spiritu, malis
Ne quem meis offendam moribus: quia
Nobis Iova vitam dedisti, nos alas.
Fecunda nobis terra fructus proferat,
Nos et parentes nostros serva sospites.
Da qui regant, ecclesiam mortalium:
Feliciter quo vita agatur undique,
Quaeratur ut nil praeter gloriam tuam,
Ut nunc, ita et per multa deinde saecula.
Mihi satis probatur indoles tua:
Probatur et vestra, Eua, isthaec industria:
Probatur et praeclara isthaec confessio.
Nunc ceteri recitate vos quoque ordine.
Haec institutio probatur optime.
Studium pium laudo, placet symphonia,
Concors tenor, modus, mores castissimi,
Macte piis deinceps studete moribus,
Sententiamque istam constanti pectore
Servate, vestris et posthac parentibus
Parete semper, nec opinionibus
Adulterinis hanc doctrinam admittite
Vitiarier, hortor, dilecti sedulo.
Hic verus est cultus, qui maxime placet.
Hunc propter ipse opem vobis semper feram.
Teque Eua nunc compello (namque industria
Vestra haec placet) vos laudo, vestrum comprobo
Studium pium. Sed quin producis ceteros,
Illum Cain praesertim natu maximum?
An tu putasti me latere quippiam?
Cui cuncta nota sunt, priusquam mente vel
Concepta, vel meditata sunt cuiuslibet.
Ignosce quaeso, si quid hac re mi Deus
Parum satis prudenter factum est: candide
Muliebris istius meae imprudentiae
Rationem habere digneris. Sententia
Mihi fuit, meliores huc producere:
Ineptiores istos atque torpidos,
Et moribus qui sunt agrestioribus,
Produc eos. EVA No aba vade, accerse eos.
Eo, quemadmodum iubes matercula.
Cain veni, venite vosque ceteri,
Iova iubet. CAIN. Venio quidem, sed non libens.
Abhorreo maiestatem. Quid nam mihi
Cum rebus istis arduis? BV. Viden' Iova,
Viden' Deus benigne, quam torvus siet,
Viden' quae luminum sit ista torvitas?
Frons ipsa prae se fert quid contumaciae.
Quis vultus iste? quaeve est haec ferocia?
Quis hic rigor mentis? non isti flectere
Norunt genu? non signa sunt reverentiae.
Ecquid sibi stipulae istae in crinibus volunt?
Cur non eos docuistis ut hosce parvulos?
Non est in illis neglecta institutio.
Recense tu Cain, natu qui maior es,
Quibus tuis edoctus sis parentibus.
Credo Deum, Deum quendam potentia
Valentiorem singulis mortalibus,
Qui condidit mundum vasta amplitudine.
Illum sacris ob id colendum censeo:
Ob haec enim fecundat agros fertiles.
Sed an vocantes audiat, nunc ambigo:
Veniamve det peccatis, prorsus nescio.
Post hos dies credis ne vitam tum fore
Quandam? CA. Nihil certum statuo, sed ut puto
Fortassis est quoddam vitae consortium,
Sed inter istos caelites. Mortalibus
Quid sit futurum, nescio. Sed videro
Id forte, quando ex hac vita migrandum erit.
Sed quem Deum tandem putas, quem tu colis?
Soror mihi iam te Iovam esse dixerat.
De moribus vero quid censes? CA. Censeo
Non negligendos esse. IO. Tu quidem
Pulchre, probeque (scilicet) responsitas.
Qui sunt tui mores compti, quos excolis?
Ecquid sibi isthaec contumax responsio
Praefert? tuo sic contumaciter Deo
Responsitas? Quid de promissionibus?
Quid de fide? deque hisce nullum verbulum.
Viden? silet prorsus, nequam prorsus stupet.
Culpa vacant parentes, qui fideliter
Pro viribus fidei tibi negotium.
Sicut tuis vere piis fraterculis
His, tradiderunt. Omnis negligentia
En hactenus commissum est a te, tempore
Dein sequenti sarcias. hoc ceteros
Vos admonebo, si vestro vultis Deo
Frui, loquor vobis cunctis, adtendite
Quoniam quidem parentes estis singuli
Deinceps futuri, et progenitores gentium,
Hoc par erit, vos anteire ceteris,
Et luce quadam praefulgere splendida
Virtutis et doctrinae et officii pii.
Nec vos minus serpens vetus crudeliter
Invadet, atque vestris his parentibus
Infestus exstitit. sed quis promissio
Servata erit, promissus hos servaverit
Heros, nihil serpens nocebit invidus.
Sed sic habet profectores: verbi volo
Vos disciplina in officio tenerier.
Quapropter ex coetu nunc vestro deligam
Quosdam gerendis rebus hic idoneos:
Prae ceteris Abel mihi indoles tua
Probatur, huc ad me puelle accedito,
Capitio tuo imponam manus, quo consecrem
Te principem sacrorum: hinc spiritum meum
Imperitam tibi, ut sacerdos sis sacer.
Munus tuum fuerit docere, quae meum
Numen monebit et dictabit, quae sacra
Mihi placebunt, et quae sint divinitus
Rite indicata, eorum agas interpretem
Dexterrimum atque longe fidelissimum
Haec per manus ad posteros transmittito:
Animo interim forti sis, ne te terreant
Si quae tibi ingruant ob hoc pericula.
Luctandum erit tibi sacro certamine,
Paradigma eris piis per cuncta saecula,
Testaberis gratissimos cultus mihi
Fore istiusmodi semper certamina.
Sacrificiumque tale erit promissi seminis
Olim futurum longe perfectissimum.
Accede Seth, propius accede, quo tibi
Benedictionem impertiam. Tu rex eris
Futurus, et penes te sit potentia:
Munus tuum geminum esto. Nam gladio tuo
Tueberis doctrinam, quam frater tuus
Confessus est Abel sacerdos. Haec tibi
Sit cura prima: et impii convicia
Coherceas: et qui Deo blasphemias
Dicunt, luant poenas meritas, te iudice:
Et punies eos qui pacem publicam
Turbare sunt conati pravis ausibus.
Vobis duobus omnis tunc posteritas
Obtemperet, vos esse agnoscant principes
Populi, per orbis cuncta passim climata.
Cain sed ille torvus atque rusticus,
Stipulas olet, olet foenum atque stramina,
Qui moribus feris est atque agrestibus,
Hunc legibus vestris multo dexterrimis
Volo parere servum, et hunc legum metu,
Pavore poenarum, subiectum vivere:
Ne turbet inter vos vitae concordiam,
Ista sua ferina contumacia:
Aut ne profanus relligionis dogmata
Qua contumelia volet contemnere.
Nunc Eva te de rebus istis alloquor.
Non parva rei publicae ista portio est,
Si liberi domi tenelli rectius
Tibi educantur, inde ab incunabulis.
Quapropter inter primas haec tibi cura sit,
Ut moribus regundis esse sedula
Pergas, ut incepisti: macte gnaviter.
O mi Deus, tua maior est benignitas,
O mi Iova, tua maior est clementia,
Quam cui satis faciant conatus quamlibet
Magni. Dolore virque egoque maxime
Consumimur. cruciatus conscientiae
Animum meum consternit, perdite
Lacrimis meis genas semper rigo meas,
Quoties recordor nos peccasse turpiter.
Legem tuam sanctissimam negleximus,
Quae res dolorem adfert nobis tristissimum.
Non irritas nobis fuisse. sentio
Quod mortis irrogarunt poenas maximas.
Diras enim mortis poenas circumfero
Mecum in sinu, quoties contemplor liberos:
Prae ceteris rigidum istum filium tamen,
Artus meos trementes horror occupat:
Quoties recordor quanta me sequuta sunt,
Et orta posteritati ex me nostrae mala,
Et ingemisco, et tota languens palleo.
Quare Iova, in maior sit benignitas
Tua, quam meum delictum longe maximum.
De spe salutis iam suerit actum meae.
Immensa sed Iova tua haec clementia,
Animum meum spe fulcit atque sustinet
Quare Iova veniam rogo mitissime
Et calamitatem nostram pro clementia
Tua levato nam licet digni sumus.
Parum, quibus salus contingat: sed tamen
Tu dignus es, qui nobis praestes maxime
Tuum favorem per clementem gratiam.
Quamquam volo, ut miserum genus mortalium
Exerceatur aerumnis graussimis,
Dono tamen latam vobis culpam, sed hoc
Tui istius respectu tantum seminis.
Heros enim futurus ille maximus,
Non deerit ipsum ex pectore invocantibus,
Olim piis caelestem gloriam dabit.
Valete nunc spe firmiore, quam prius
Fueratis, hinc discedam. EV. Nunc puelluli
Hem dexteras Domino vestras nunc tendite.
Dulcis mihi Domine fuit sermo tuus,
Adeoque me illexit virtute vivida,
Ut te relinquere nunc gravissimum siet.
Quapropter o Iova boni istud consule,
Si paululum progressa te comitata sum.
Et gratia mea valeas cum coniuge.
Opem meam vobis praestabo singulis,
Quibusque temporibus per angelos meos.
His cura vestri mandate est divinitus,
Noctu diuque pro vobis custodiam
Gerunt fidelem, contra Serpentem malum
Bellum gerunt
Curas, et hancce vestram solitudinem
Animo integro debetis ferre, et angeli
Frequentius post sunt visuri, et taedium
Vestrum levaturi. Vobis mandaverim
O spiritus caelestes nuntii mei,
Redibimus nunc ad suprema climata.
Faciemus o Iova, quae mandas, sedulo.
Abite quisque, et laeti cuncti plaudite.
Istius actionis summam, pauculis
Audite. Christus est ecclesiae caput.
Non vero est, ut Petrus clare disserit,
Alio quin ipsa gens antiqua funditus
Periisset in peccatis, in semen foret
Promissionis, quod caput nequissimi
Serpentis illius quassaret fortiter.
Certamen illud hic habemus splendidum,
Et gloria plenum victrici. Regna sunt
Duo videlicet, Christi atque Daemonis.
Tyrannis est mera istud regnum Satanae,
Cuius typus Cain homo est nefarius,
Qui Christianis semper est iniquior,
Affligit ipsos. ast Abel Christi gerit
Clare typum, sacerdos nempe regius.
Seth obtinet magistratus dexterrimi
Claram figuram. sic habes mysterium
Tam sacrosanctae fictionis splendidum.
Hic fructus est huius sacri spectaculi.