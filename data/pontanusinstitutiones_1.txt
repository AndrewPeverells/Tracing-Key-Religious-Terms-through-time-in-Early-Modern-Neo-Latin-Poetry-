ego nec studium sine divite vena,
Nec rude quod prosit video ingenium: alterius sic
Altera poscit opem res, et coniurat amice.
Quodcunque tandem studium nominaveris.
Nec ars adempta natura quidquam potest.
Aut prodesse volunt, aut delectare poetae,
Aut simul et iucunda, et idonea dicere vitae.
Omne tulit punctum, qui miscuit utile dulci.
Non haec quid valeat, quidue hoc intersiet illud
Cognoscis primum, hoc quod dicimus esse poema
Pars est parua poema,
O imitatores seruum pecus: ut mihi saepe
Bilem, saepe iocum vestri movere tumultus?
Sumite materiam vestris qui scribitis aequam
Viribus, et versate diu quid ferre recusent,
Quid valeant humeri: cui lecta potenter erit res,
Nec facundia deseret hunc, nec lucidus ordo.
Arguor immerito: tenuis mihi campus aratur,
Illud erat magnae fertilitatis opus.
Non ideo debet pelago se credere, si qua
Audet in exiguo ludere cymba lacu,
Forsan in hoc, dubitem, numeris levioribus aptus
Sim satis, in parvus sufficiamque modos.
At si me iubeas domitos Iovis igne gigantes
Dicere, conantem debilitabit onus.
Divitis ingenii est, immania Caesaris acta
Condere, materia ne superetur opus.
Bella sonant alii telis instructa cruentis,
Parsque tui generis, pars tua facta canit.
Inuida me spatio natura coercuit arcto,
Ingenio vires exiguasque dedit.
Dum tamen in rebus tentamus carmina paruis,
Materiae gracili sufficit ingenium.
Tecum habita, ut noris quam sit tibi curta supellex.
Primum ego me illorum dederim quibus esse poetas.
Excerpam numero: neque enim concludere versum
Dixeris esse satis: neque siquis scribat uti nos
Sermoni propiora, putes hunc esse poetam.
Ingenium cui sit, cui mens divinior atque os
Magna sonaturum, do nominis huius honorem.
Totum muneris hoc tui est
Quod monstror digito praetereuntium
Romanae fidicen lyrae.
sume superbiam
Quaesitam meritis, et mihi Delphica
Lauro cinge volens Melpomene comam.
carmina laetum
Sunt opus, et pacem mentis habere volunt.
Carmina proveniunt animo deducta sereno,
Nubila sunt subitis tempora nostra malis.
Quod facerem versus inter fera murmura ponti,
Cycladas Aegeas obstupuisse puto.
Ipse ego nunc miror tantis animique marisque
Fluctibus ingenium non cecidisse meum.
Carmina secessum scribentis, et otia quaerunt.
me gelidum nemus
Nympharumque leves cum satyris chori
Secernunt populo.
Praeter cetera Romae mene poemata censes
Scribere posse inter tot curas, totque labores?
Scriptorum chorus omnis amat nemus, et fugit urbem.
Quo magis his debes ignoscere, candide lector,
Si spe sunt, ut sunt, inferiora tua.
Non haec in nostris, ut quondam, scripsimus hortis,
Nec consuete meum lectule corpus habes.
Iactor in indomito brumali luce profundo,
Ipsaque caeruleis charta feritur aquis.
Dum vitant stulti vitia, in contraria currunt.
Maxima pars vatum, pater et iuvenes patre digni,
Decipimur specie recti. Brevis esse laboro,
Obscurus fio: sectantem levia nerui
Deficiunt, animique: professus grandia turget:
Serpit humi tutus nimium timidusque procellae.
Qui variare cupit rem prodigialiter unam,
Delphinum syluis appingit fluctibus aprum.
Tu nihil inuita dices faciesque Minerva ,
Id tibi iudicium est, ea mens. Si quid tamen olim
Scripseris, in Meci descendat iudicis aures,
Et patris, et nostras.
Albi nostrorum sermonum candide iudex.
Non quivis videt immodulata poemata iudex,
Et data Romanis venia est indigna poetis.
Idcircone vager, scribamque licenter? an omnes
Visuros peccata putem mea tutus et extra
Spem veniae cautus? Vitavit denique culpam,
Non laudem meruit.
O Tite tute Tati tibi tanta tyranne tulisti,
Aio te Aeacida Romanos vincere posse.
Nec virtute foret, clarisve potentius armis,
Quam lingua Latium , si non offenderet unum
Quemque poetarum limae labor et mora.
vos o
Pompilius sanguis carmen reprehendite quod non
Multa dies, et multa litura coercuit, atque
Perfectum decies non castigavit ad unguem.
Saepe stylum vertas, iterum quae digna legi sunt
Scripturus.
nonumque prematur in annum.
Membranis intus positis delere licebit
Quod non edideris, nescit vox missa reverti.
Smyrna mei Cinnae nonam post denique messem
Quam coepta est, nonamque edita post hiemem.