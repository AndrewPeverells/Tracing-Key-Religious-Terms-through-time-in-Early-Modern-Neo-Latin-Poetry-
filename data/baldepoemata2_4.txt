CAntant volueres. sed quota, DIDACE ,
Dic, hora versis insonuit rotis?
Quis me tremendo (numen, oestrum,
Vim patior) Deus excitatum
Implet tumultu! Qualis ab arduo,
Nivosa cui mons pabula sufficit,
Torrens, rapax inevolutam
Vere novo populare Brumam,
Descendit AEmo. turbidus invehi,
Negansque sisti, cum sonitu ruit,
Arbusta secum, quaeque inundat,
Arva rotans; animosque tollit.
Frustra illigatas obicias trabes,
Frenumque saxorum impetuosius
Desaevienti. spumat altum
Improbus, et dubitat revertens
Parere Nymphis , aut Domino maris.
APPOLLO tota nubis Olympicae
Usus laborantem procella
Impulit, in mediamque duxit
Repente silvam. Caedite praevii
Virgulta Fauni . si potuit novum
COLUMBUS Orbem, Solis extra
Paene vias reperire postum:
Sit irrepertus Fons Silicernii!
Quin ipse Nilus iam penetrabilis,
Hirsuta scrutanti profundum
Cornua, caeruleumque praebet.
Post mille tractus, Aethiopi caput
Late videndum. sternite praepetes
Dumeta Fauni . qua comanteis
Lucus iners et opacus umbras.
Ac densa nexum miscet adulteris
Caligo ramis: vulnificus chalybs
Descendat in costas et armos
Taediferae , cana membra, silvae:
Ornumque, et alnum, et robur, et abietem,
Vulgusque silvae ignobile, Populum
Librata detruncet securis
Stirpe tenus, retegatque Saltum.
Laevam petamus fallor? an audio
Serpunt sinistrorsum susurri,
Et nebulas vitiatus aer
Exhalat. o qua praetereuntium
Spectas labores, Musa benignior
THALEA , da dextram, Poetae
Alsatici miserata casus.
Quid hoc? per artus sal fluit, et gelu
Perstare. stridunt, ecce. visu
Terribiles, fera monstra, Formae.
Adeste forti Capripedes manu.
Agenda res est tota bipennibus.
Hac, in frementum castra Larvarum
Irrue par Satyrorum acutum.
Loco tubarum belligerantium,
(Ignava namque has respuit orbita
Telluris atrae; nec canorem
Silva capit: neque Phoebus illis
Indulsit uti per tenebras vago:)
Quassabo simplex aes Cybeleium :
Quo more Curetes recincti,
Cum Phrygiae peragenda Matri
Sunt Sacra, pulsant; et Corybantibus
Mistus sacerdos Gallus inambulat.
Idaea responsant in orbem
Tympana, succutiturque collis.
Occurrit olim, viribus improbis
Potestis uti, nunc inertes!
Arma citi properate Fauni .
Huc ferianteis mittite dexteras:
Unaque Sphinges , totaque Erynnium
Armenta debellate ferro.
Lucus, io, patet expiatus.
Quam grande saxum propter aquae caput
Rubiginosis nobile literis
Offendo! non est fortuito
Sic positus Lapis iste casu.
Pars literarum iam putrium fugit:
Pars unciales servat adhuc notas:
Deleta pars est, et comanti
Mersa latet, tegiturque musco.
Legamus. ALGU SERPULA CUM BOA
LETUM SIBINNA. Sed, quid ista
Significant. CYRISATE , verba?
Anteiqua , credo, sunt ABORIGINUM
Iamque OSCA . sunt, per alladi AEgidem.
Incisa contemplare laxo
Ambiguos simulacra vultus,
Ac discolores pone ferentia
Et ante Formas. non aliter suas
Commiscet AEgyptus figuras,
Cum loquitur, reseratque sensa
Pictura Mentis muta vicaria.
Hic pes, et inter cornua bubali
Vultur; remorsurove iunctus
Bubo Cani. propior Columba
Pennas, vel Anser plumbeus explicat.
Stat Vacca supra pyramidis caput.
Hinc Simiarum par; vel Angues:
Inde micat crepitante rostro
Mysteriorum feta Ciconia.
Secreta namque his expediunt modis
Cives Canopi . Solus inter
Niliacam Crocodilus algam;
Torvusque Anubis, non subeunt vices
Linguae, colendi relligiosius.
Fortassis Attellanus olim
Hanc silicem quoque consecravit
Suis APOLLO Deliciis. Rosam
Cerno, et virenteis , germina, Laureas,
Obscura; distinctosque flores.
Lilia se, tamen abseque culmo,
Stringunt lacertis terna sororiis,
Subter Leonis bis gemini iubae.
Utroque caelum Luna versus
Erigitur manifesta cornu:
Nat Stella tractus inter aquatiles.
Tonantis Ales surgit in Ardeam.
( Heic multa detrivit vetustas.)
En Aquilam! datur et Coronas
Regum tueri. (quam digito rudi
Umbrata sunt haec omnia!) Milvius,
Pavo, Molossus, Cervus, Ensis,
Crux, Ursa, Pomum; et difficilis Rota
Loco moveri, sanctius arguunt
Subesse praesagumque Numen.
Quis Lapidem neget auguralem
O ergo forteis subice machinas,
Et marmor avulsum repone
Antefores, Satyrisce, nostras,
Simul viarum strata remetiar:
Domi figuras Fataque colligam
Unum in palimpsestum, sagaci
AEnigmata propositurus Orbi,
Valvisque figam quis scit, an Oedipum
Europa nullum portet idoneum;
Qui solvat implexos, Futurum
Carmina vaticinata, Griphos.
Videtis? Hic est ille Quiritium
Peculiaris FONS avorum,
Sub gelidi Iovis iliceto
Tandem repertus. laudo modestiam
Canentis AEvi. Simplicitas rudis
Et grata salve. non eburnis
Marginibus tibi structa concha
Tritonis albet: non Mareotico
Supra locatos fistula murices
Consurgit ornatu: nec auro,
Quod radians hyacinthus ambit,
Superbus exis. sed medio nigrae
Silvae scaturis, sub reductae
Vallis Hyperboreo recessu,
Ne pervicacis Stella Caniculae
Sacrum lacessat frigus, et inquinet.
Ah, sancta primaevi (fatendum)
Nec phaleris temerata nostris.
Imago Saecli ! tofus et obsequens
Natura musco, et floribus, ostium
Fontis soporati coronat;
Non hederis sine vorticosis,
Circum tenaci dente frequentibus
Mordere flexi rudera pumicis.
Huic PLAUTUS admovit liquenti
Labra vitro; CATULI QUE et ANDRO-
NICI Sodales. hinc bibit ACTIUS ,
Et curio si Musa LUCRETII .
Hoc mollis obscuro TERENTI
Emicuit Venus Afra fundo.
LUCILIORUM . Fons iterum mihi
Dilecte salve Qualis in abdito,
Non erubescendis relucens
Cornibus, eiaculatur undas
Praesagus Ammon . Nos quoque, DIDACE ,
Libemus. Euan ! porge cucurbitas
Silene detritas, et imple.
Nunc animo saliare carmen,
Nunc est bibendum. pro Berecynthia ,
Pro o triformis Phoebe Diespiter !
Quam frigus istud acre! denteis
Immodicus stupefecit algor.
Riget palatum. sed sapit intimo
Crystallus ori. Ducite amystides,
O vulgus hirsutum Deorum,
Ducite, qua data lympha, Fauni
Mecum culullos, numine turgidus
Exsultat humor sequipedalibus
Fatis ferocire, et severo
Bassaridum stimulare potu.

CLANGORE rursum Lucus inhorruit!
An est imago vocis Oreadum ?
Surgamus. Euan , Liber, Ammon ,
Euoe : iam quoque, Bacche , priscis
Euan Poetis cognite! coepiam
Plantas cracenteis tollere. nuqueo
Dimosse polteius. gemursa
Poplitis, an gramiis laboro!
Vortuntur et mi lumina. devago,
Ac desipata mente friguttio.
Ingrettus os ventremque creter
Vinnulus ampiruat cerebro,
Deditque suppum. feruit, et adtegrat
Insanientis vis sapientiae
Reda druemus.
Si tamen quimus titubata porro
Cillere crura.
Me rutuba sicut alitem circaneam
Porcet abire.
Talipedo, sollumque Cohum gyratur: et assir
Perpete motu
Venam nequitur icere.
Ordine nullo
Multifidum subit ora carmen.
Odarumque solutum est
Nexile corpus.
Ergo forteis Dithyrambos
Zonatim, Silene, rotemus.
Duc, humerisque manum suppone, et melle catacem.
Huius aquai
Manalis obba decoloravit mei
IngenI bulgam, velut acre calpar.
Unum alterumve bacrionem anclaveram;
Et mox ebriacus perbito querquera
Fontis huius appetonem strenuat salacia.
At non dedecosi'st, axato gurgite pleri
Oscorum , si sirit Apello.
Rite Casmoenas veneremur oscas .
Incipiam
Plantas graciles tollere. non possum
Dimovere ulterius. ulcere, gemitum exprimente,
Poplitis, an vitiis oculorum laboro!
Vertuntur etiam mihi lumina. vagabundus absilio,
Ac deiecta mente, nescio quid, mecum garrio.
Ingressus os ventremque crater aquae ex Hipp-osco-crene
Iucundus ac dulcis, mirabiles motus ciet in cerebro:
Supinavit illud, atque invertit. fervet, et augetur
Redeamus, motu incomposito, saliariter, a Saliis , Sacerdotibus Martis ; quos Virg. exsultantes vocat.
Si tamen possumus trementia porro
Movere crura.
Me perturbatio, sicut avem circuitus facienten, prae vertigine.
Vetat abire.
Vacillo pedibus, totumque caelum gyratur. sicut ebriis omnia videntur circumagi, et sanguis
Constante motu
Venam non potest ferire. venarum enim pulsus intemperiem prodit.
Promo ve titubantem. catax, alias claudicans.
Huius aquae
Manantis poculum, alio colore tinxit, mutavit. mei
Ingenii uterum. locum, capacitatem, uterum Vett. bulgam vocarunt. velut acre et mordax mustum.
Unum alterum ve calicem aqua osca plenum exhauseram.
Et mox ebrius, quasi periturus subsido. frigida
Fontis huius appetente, nimis strenue excepit spuma subsultans.
At non dedecori est, nominatissimo gurgite impleri
Oscorum , si siverit Apollo .
Rite Camoenas veneremur Oscas Vett. amabant nonnumquam , S.interponere, Casmoena pro Camena .
Artito est aliquid cascum procitare Poetam.
Num ventre Pythonem gero!
Miris Turgeo Phoebi
Ostentis: in me flagrans oracula mugit.
Expatemus, oro, Fauni : sed rementes, scribite:
Ex me quae Druidum loquit Axamenthilarodus .
Dii similem mecum quicumque bibistis Hippocrenen :
Quorum sagit in herbili
Mens simpulatrix robose.
Vos, sinite, expalpem, et mea vota capissite topper.
Este Consi semper horcta
Forcta, clucidata bignis faminate MEMMIIS :
Nilque cnephosum
Inferte Claudi CLIVIBUS Herciis.
Amfluus HENRICUS Seudo,
(Qui nunc exgregiissimus
PARISIIS Sufetus , honustam
Cervicem curis urvat) generosa parentum
Procapis, anteiqua
Germinascens Arbose:
Magmenta sispes gliscerumque surrimat
Offerumentum. Decus Galliai
Gnobile: mominibusque Regni
Glittis ampliter inclutum.
Felix tu quoque, MARSILI ,
Absque solato fuas.
Nenu sublectum speciat Solorbicus, orcam
Laxans cavallis quattuor.
Opto tibi malace vitalem currere gaulum,
Huius aevi mortualis amne nereissima:
Sine flucto, sine lucto, sine questo.
Artibus instructo est aliquid veterem vocare Poetam.
Ex me quae Druidum (erant Gallici Vates) summus loquitur Carminum hilaris cantator.
Equi fontem
Quorum praedicit in viridi, sicut herba,
Mens di vinatoria. simpulum, vas in sacrificiis auguralibus usurpari solitum, unde simpulatrix, augurans. Veterum oracula ex quercu. sicut et idola.
Vos, sinite, palpo alliciam, ut impetrem, et mea vota capessite ocius .
Este Consiliorum Dii, semper felicia
Fortunata, dulcia et suavia auditu gemine dicite Memmio .
Nilque obscurum, turbidumve, atri calculi,
Inferte Claudii arduis penatibus.
Circumfluus. Am. apud Vett. Circum. hinc Amnis, quasi circumnans. Sereno. seudum, quasi sine udo, unde (sudum, caelum serenum
Qui nunc summe egregius
Parisiis Praeses supremi Concilii, oneratam
Cervicem curis circumdat)
Progenies, antiqua
Germinans ex Arbore, Stirpe Gentilicia .
Maiora augmenta sospes et incolumis, crescens que suscipiat
Id quod offertur, a Deo et Fortuna. Decus Galliae
Nobile; momentisque Regni
Subtiliter examinatis, amplissimo modo inclutum .
Absque morbo sis.
Nec infirmum aspiciat Solin orbem ambulans, frenum
Laxane caballis, a cavando sic dictis, quatuor.
Opto tibi placide vitae currere naviculam
Fluctus, luctus, questus, apud Vett. 2. Declin.

Impesce, impesce lauta * heno manabili
Loebecsa Paubes a --- --- --- * Isata.
--- -- --- venibit --- fratrians tibi
Axata --- --- --- et duellica * simul
Gens habris habra b --- cum Gesis suis.
--- --- sparse floses, quique odefecerint,
--- - --- -- -- saniterque sternuunt.
Haec infit Dubenus, c Cui Gryn * * --- et
Patara ocquiniscit. gnarigate --- -- ---
--- --- gnarigate * phae - - - * sareae. d
Endo ollo Dio cum Scymnis e --- Aries
----- coniscabit Taura coram pinguibus
Late ampiruabit italis . --- -- --- ---
Nenum deversus it fidasta Pacio. f
Aspellite dracumas -- Lases --- * oici.
Endo ollo Dio, fedi et arni -- --- -- ---
Ambsegetes copi quaqua gliscent gliscerae.
Nu metuent hinnibundos, nu cantherios.
G Ager absque --- -- --- runconibus
--- -- -- -- --- dasi faciet forbea.
Sic surrimentur spici --- in aletudinem,
Exsurge, fraxa persulcator aeris
Plumose, fraxa --- - --- colosis aquili. h
Est stempus. -- --- corruspare, qua potes
Metellos . -- --- -- --- desubito cala,
Anquire. rutuba nam tumulti hoc buprocat.
Haec infit Dubenus. Crocotila et crecentia
Qui deliquum neglegit, i --- --- rubidi
---- - ---- lamberassit mamphulam.
Et pro silato habessit solatum --- -- ---
O Meddix bicolos: k Coge admissivas Aves.
Pugnandum'st. -- --- --- -- clunacula
Dextrabus educantur, --- - --- ---
Laevabus oreo dignoratae --- --- effigiae.
Num cesticillum pro Diad * -- --- ---
En quo progretti -- -- --- --- Lirini.
Visi catillare omnem per Garmaniam.
Tanta' st in --- --- --- properantia.
Humana semper sarpuntur l --- --- ---
Cau * ne * tuna in fundo bilbiat.

- - - - - - - - - - - - - - orbicus a
- - - - - - - - - - - - - protelabitur
- - - - - - - - - - - hoc est solinere! b
- - - - - - - - - -Vacerrae superstitent
- - - - - - - -post tot nemut nequalia!
- - - - - Alter altertum caluitur. - - -
- - - - magmentum maxuma' st metus.
- - Cautim, perplexim dum - - - lacit.
- Nu degrumatur, nu punctum tagit. - -
Vah confatalis Orbi - - - - c * gurdia!
Vah! quae consil * - - - - - tela - - -
Effafilatur - - - - - - - - - - - - - -
Cui consi * - - - - - - - - - - - - - -
Oblucinantum daliva populacia.
Vah! qui miscelliones - - - - - - - - -
Endo ollo Dio - - - proculit Senaculum
Nixuriens - - - - - - - - ocrin oream: d
Sed bubinata coenomyia gnauscitur.
Vah, per tot annos' - - - - - - - - - -
O Iane, Iane! - - - - - - - - - - - - - -
Haec insit Dubenus. remite - - - - domum.
Facti estis, sicut - - - - - - - - - pelluviae
Plaudi frausique - - - - - - - - - - -
Et ecce ponam - - e endo vostris nasibus.
Et - - - - - - - fugistis sculponeas
Batuendi * thurno f - - - - - - -
- - - - - insaniter occisitabimini. g
O buttubata! - - - - - - - - -
Sic siritis AEdonas h viduertatem promellere!
Thrax - - - * urca, vobis specientibus,
- - - - iam arferiam propinat Adriae i
Hoc torporati non porcetis! - - - -
- - - - - - queis amnantibus
Ausa ecca - - - - - elutriabitis!
- - - - - hoc axe'st Germanitus!
- - sic bicientem Aduosem focillarier! k
Haec infit Dubenus celeb * * eucadiae.
Quae depsuistis, exedetis - - - nequalia.
Biston velit solam degunere l Candiam
Forumque Marci! spatio polteio - - -
Sese grandibit. expretos vos remini?
Lurcabit concta vostra - - questi faciens.

Endo ollo Dio - - - a primano Cap *
Quidam seorsi traviabunt a - - - -
Sed nenu' abscessit - - - maxumus
- - * elmus * * mirus b - - - -
Olli quam quam impelimenta - - moltesima
- - - - - - scaevum impancrantia
- - - nenum dimossint a Scaes * *
- - offerumenta, et oreum, et argenon
Et pitpit gallulascit - - - cras et here,
Temta aeruscatione exsifilabit - - -
- - - habitiore Fort * dignissumus .
Haec infit Dubenus. si capronam prenderint
Occasionis in Castello - - - arcubiae
Fraxantes c - - - Baetim et Tagum
Uruabunt olcae, tescorumque taminiae
- - - mustulentum mox calpar duint.
- - - - - - - - estis expergiti!
Sapivit qui praefestinatim et oximus
Adhibessit praebium - - - - - -
Endo ollo Dio ab Aquilone summussus vapos,
Sed fetus pesestatis d sibinumque tonescentium
- - - - in Mannos deruet caducitet.
Contra impite - - - - O Tuiscones .
- - - adversus fallas virtus est silea. e
Unose state - - - et plexi concordia.
Vopte Proce * ruptis dividiis adiutamini.
Attu ventos * - - * f ockolmia, face
Carissum et carissum, plancam et plancam face,
Divos supra cohum faxis spleneticos.
Haec infit Dubenus: virga post secespitam
Nu diurnabit. in caldum sipabitur.
Conivola vostra namque erunt patalia.
Vanescet cassabunda tunc superbia.
Sed restitut * - - g penita noxa cum fuat
O - - * althici - - - opust redhiberier.
Vortentur in coesnam silata vostra - -
Vesperna copi nostra manabit. - - -
Perpitere vos speciemus absque pannibus.
Sicyonia rostras insignibunt pedas.
Et rica cocco concertassit - - - -,
Consponsi - - - - extrabunt cuba,
Unus prolubio h quod - - - lapit.
- - - - - - - at Pacionis faustitas
Hercea Garmana - - laeti obinent Hercii.

Alica a - - - - - - - - -
Seplasia - - - - - - - -
Tutulatus b - - - - - - - -
Runata bountes - - - - - -
Consuctionibus - - - - - - -
Plera evanassit - - - - - - -
Si in mollestra Bitannica c - - - -
Submosse longis volgum comentaculis
O inebri desinate classico commugiunt.
Corgo quot - - - - - in hostico
Increti d - - - hippacabunt cespite!
Patulcia festra immanis hiscit Manium!
Nudi venibunt illuc e sine calonibus.
Nec pauciens - - - - - - -
Gruent ut aves. - - - nivire creduas.
Heu! tot pulcrales spectu - - - -
Inops et ops, famensque cum simplonibus.
Quo tu iuvenascens - - f ire vesticeps?
Taxim, taxim - - - - - imminet
Crudele mefancilum - - - - labat
- - - - - - - sic hasta striderat.
Endo ollo Dio, gnotu crepera - - -
Aestimia - - - - gliscet unius viri
Mage, quam centum sub - - - -
Sed prosipate ancoesa - - - - -
- - - - - - si proeliandum 'st manu.
Filicones malto minium g volto nu ferunt.
Nenum triumphant.
Haec infit Dubenus ex tenaci Cyclade.
Vibrissas, et - - - - - - - -
Qui pigrat excissare - - - - - -
Cillit gemursas, blennus nutrit flemina:
Quique axitiosos h nenum exstirpat funditus,
Provinciam turbellis obuarat suam!
Hinc torta, hinc rutubae - - - - -
Hinc calvae laebertatis species - - -
Emptiva vos gravastelli - - - - -
Firmate custodelas vos parect * - - - -
- - - - - - nequis expalpet - - - - -
- - - - - - - - bivira Regna nil valent.

HOstium ruina SAMSON,
Forte Sponsus, ac Viator,
Cum Favum LEONIS ori
Repperisset insidentem:
Fertur exemisse praedam;
Et suis dedisse partem dapsilem Parentibus.
Dum vagor per Ilicetum:
Repperi sermonis Osci
Mel quidem silvestre tantum;
Mel tamen non inficetum.
Una iam consumpta pars est:
Cedat almae pars in usus ergo MATRIS alterae.
Nec verendum, ne severo
Vile donum damnet ore.
Non sua Regina semper
Digna maiestate poscit.
Liba quid si rusticana
Rideat, ridensque gustet nata magno Caesare!
Saepe, qui litavit agno
Sanctius, sinistra vicit
Victimae maioris exta.
Far item quandoque tostum,
Et salini mica parvi
Caelites placavit ante vasa turis masculi.
Principum, Regumque sumptus
FOEDERIS decenter ARCAM
Aureis ornent Coronis.
Pauperi sat est Poetae,
Obtulisse ruris herbas;
Quas vel Attellana tellus fert, vel Oscum praedium,

SOLLA BELLA, qua cluente
Concta fulgunt: SOLLA MALTA,
Qua vegente concta nauscunt.
Virgo mustae pulcritatis:
VIRGO malta bella salve.
Ex cracentium chorea
Virginum; queis Castitudo
Municans indulgitatem,
Dat viere serta SPONSO:
Plisimae ruspantur aurum:
Plisimae sequuntur ARNUM: Ningulae te praegradent.
Tota formosa, qua splendente
Cuncta fulgent: tota tenera,
Qua vegetante omnia nascuntur.
Virgo recentis ac vividae pulcritudinis e
Virgo tenera ac formosa salve:
Tota formosa, tota mollis, tenera. (malta, vox Lucilii . alludit ad Graecum . malthaca. est ipsa Graeca vox, accipitur hic mollis, pro, non dura, suavi.)
Ex gracilium chorea
Virginum, quibus Castitas
Communicans privilegium,
Dat vincire serta sponso, CHRISTO :
Plurimae quaerunt aurum, quo comantur, ut placeant:
Plurimae sequuntur AGNUM : nullae te praecedunt.
Tersa volta gratiai:
Omnis ad quae nepa, gurda,
Crassipellis ceterorum ,
Blenna, bubinata forma' st:
Noctilustris Pansalene,
Et cnephoso Sol in axe lusciosus obstupot.
O, ut aemido comarum
Undulatus imbre vertex,
Appetones cillit Euros!
Surrimunt cirrata topper;
Quando valle dacrumarum
Praepes extras, per vaposes in Cohum redandruans.
Protinis laciniosam
ANGELI tagunt calassin.
Nudipectores pusilli
Fratriant, urvantque, nantque.
Traviare siba nubeis
Pars, columbatim globosa collabellant auscula.
Si slicebit antroanti
Vota iam nunc perpetrare:
Evenant haec, pronis opto.
Boia, MEDDIX summus Urbis,
Quoi subex ocquiscit Ora:
Da fruisci sole sispes ut queat largissumo.
Iniuges a spelle motus.
Quumque defrensis ab annis
Querquerus fragescat assir;
Da dies vitare scaevas.
Impetos procul metellos
Arse terris, frende peila, vorte Fata perpera.
Utque Scymni, cara PROGNES,
Cum PARA laetante gliscant:
Et iocalis tensa vitae
Horcta, lixabunda currat:
Senticosis ne vehai.
O TENITE, nevefalla siris implicisciet.
Quo Polos indulcitasti,
Huberis procelle lactem.
Immaculatum tuum vultum plenumque Gratiis;
Omnis ad quem turpis, insipida,
Hirta et rugosa ceterorum ,
Stulta imo et inquinata forma est:
Noctem illustrans plena Luna,
Et obscuro Solin aether, luscorum more scintillans, obstupescit.
O ut tumenti comarum
Fluxu, ad undarum et imbris similitudinen, fluctuans vertex
Appetentes ventilare movet Euros!
Suscipiunt caesariem statim.
Quando e valle lacrimarum , nostro Orbe,
Velox abis, per vapores, nubes, in calum rediens.
Mox praesentes, officiosi tui ministri, extremam parten
Angeli tangunt Tunicae.
Pectore tenus nudi pueruli
Pariter tument, circumdant, natant. more natantium in aere manus movent.
Densa nubila transire perita
Pars, more columbarum, bene appressa cedentibus genis, iungit.
Si licebit gratias agenii
Vota modo facere:
Eveniant haec, supplex opto.
Bavara , summus Urbis Princeps, Elector,
Cui subiecta incurvatur Ora:
Da frui Sole incolumis ut queat diu serenissimo.
Indomitos pelle motus.
Cumque detritis ab annis
Frigidus (fractusque) languescat sanguis;
Da dies vitare malos, Criticos.
Impetuosos procul milites
Arce terris, frange arma, verte Fata prava.
Utque iuvenculi leones, FERD. ET MAX. cara progenies
Cum Matre, quae peperit, gaudente crescant.
Et laetae vehiculum vitae
Feliciter per longam viam decurrat.
Ne vepribus ac spinis viarum,
O Dea Sortium, neve fallaciis humanae vitae, siveris implicari.
Quo calum dulce fecisti in undans,
Uberis copiose emitte lac.
Fama namque cymbalissat,
Qua Cohum patale claret;
Lacteam veham fluenter
Isse sub te memmeata NUMINIS Feretria,
Mater habra: si pesestas
Saevit, aut pulcrale Bellum;
Occecurre Nubicogo:
Nesigyna crispisulcum
Motuet tremenda fulmen:
Seu nivit, tunc nihil paviscam; seu tonit, seu fulgurit.
Sic tibi PUELLUS inceps
LEUCUS atque BURRUS ille,
Adsipet, didatque Gnatus
Mille suctus basiorum,
Milliesque glucidatos.
Vinnulus resultet ore suaviato cottabus.
SOLLA BELLA, sic tuere,
Cuius haec Casmoena Vatis
Lusit axamenta casca.
SOLLA MALTA sic focilla
ALSATAM te propter Oscum :
Fama namque velut cymbalis insonantibus percrebuit,
Qua caelum patet, ac clarum est;
LATEAM VIAM in modum fluminis
Ivisse sub te mammas praebente Numini, quippe illud manibus Lac sinu ferente.
Mater mollis, (facilis flecti:) si Pestis (pulcrale.
Saevit, aut turpe bellum, per antiphrasin pulchrum,
Occurre nubes cogenti filio, sicut dicimus, Tonanti.
Ne telum detortis flexibus aeris viam sulcans. (sigynam accipio, armatam telo manum. hic non opus erat congeminare litteram n. nam secunda alias producitur. At fol. 232. in Sibina, opus fuit.)
Moveat tremendum fulmen:
Seu ningit, tunc nil pavescam, seu tonat, seu fulgurat.
Sic tibi Puellus deinceps
Candidus et rubicundus ille
Adiiciat dividatque Natus
Mille basia, tam alie impressa, ac si avide sugeret,
Et millies dulcia.
Suavis resultet ex osculo sonitus aemantis. tropus. nam cottabus sonitum significat decidentis ex alto lymphae. hic eroticum osculi plausum, cum inspicato ore imprimitur.
Tota formosa sic defende,
Cuius haec Camena Vatis
Lusit Versus antiquos
Tota tenera, sic fove
Alsatam propter te Oscum et barbarum factum:
Tota formosa, tota mollis ac tenera.

DUlce decus, MEMMI : verus mihi nuntius ergo
Venerat extinctum, fatoque extrema secutum!
Qui, licet immeritum, quamvis regione remotum,
Et numquam visum me sic complexus amabas,
Ut pia libares aegro Soteria vati.
Nec frustra. excusso surrexi denique morbo.
Nunc tamen ipse iaces: nobisque trahentibus auras,
Magnam animam efflasti. Sineret modo Parca, redemptum
Morte mea cuperem. Quem non devinxerat ille
Candor, et augustae laudata Modestia frontis!
Ille lepor, Gravitasque decens, Probitasque severa,
Et numquam fucata fides: florensque venustas
Eloquii! Quas missus eras Orator in oras,
Implesti fama. toto venerabilis ibas
Virtutum comitante choro. Prudentia felix
Miscuit arguto mitem serpente columbam,
Mercuriale decus. Capiti DEUS addidit alas.
Tu quasi Rex inter Legatos, non quasi tantum
Regius. exhibuit talem Sapientia vultum;
Tales Suada modos. Promenti verba, fluebant
Romano Patrioque favi Cicerone madentes.
Gallica facundis Stilla bant lilia labris.
Lilia: de quibus est oleum mirabile Pacis
Expressum: qualique situs merearis inungi.
Ungite Thespiades . labor hic vos poscit: eumque
Ultro suscipitis Superat liquor iste Sabaeae
Messis odoriferas segetes, et balsama Cypri.
Hoc oleo, quoniam Pacem morientibus omnes
Optamus, decet inprimis Herois AVAXI
Imbutum, penitusque fragrans spirare cadaver.
Spargite et ardentem casiam, ramosque cupressi.
Castalii fontis laticem, et tus addite primum.
Deinde super tumulum, Functumque precantia verba
Dicite, suspensis sertis; luctumque levate.
Gallorum sublime iubar, generisque vetusti
Gloria, et o Musis quondam dilecta voluptas,
Ultra non fuerat te digna Lutetia vivo.
Purpura ducebat, proprium tractura ruborem.
Te caret urbs: non tu, meliori sede receptus,
Urbe cares. Te Borbonio subnixa Senatu
Aula caret. Tibi Caelicolum de Cardine summo
Panditur interea domus omnipatentis Olympi .
Illic astrigeros Animam collectus in orbeis ,
Hunc orbem, longaque diem sub nocte iacentem
Despicis, et totum veris te Solibus imples.
Iamque adeo nolis mutare aeterna caducis.
Nam foret haec caeci, non permutatio Glauci .
Nunc veris opibus dives; Praefectus et aeri,
Nunc vere torquatus Eques, mucrone corusco
Aureus et fulgens, magnoque Orionis ense
Accinctus, rides nostri ludibria mundi.
Bellorumque super frameas, atque arma cruenti
Martis , et ancipites motus, aulaeque procellas,
Et refluos aestus, tempestatesque sonoras,
Quotquot in Euripo movit Concordia discors
Westphaliae : supra invidiam, casusque vicesque,
Sceptraque et aetates, procerumque immania vota
Altior, Europam partes metiris in omneis .
Iamque vides, quas et quoties peragraveris urbes;
Quae freta, quas terras. Hic laevum Cimbrica Tethys
Alterno fluctu quassat latus. Hic vada Balthis
Explicat, et classem, Suecos que ad vela paratos.
Illic Sarmatiae fines, saltusque videntur
Pannoniae , et campi frugum vinique feraces.
Proxima sunt Thracum , subiectaque regna Tiarae:
Et Chalcedonias despectans Bosporus arceis .
Hinc Melita , et Rhodos , et reliqui lustrantur Achivi .
Spectas Italiam , madefactaque sanguine fratris
Moenia, et ex auro curvantem cornua Thybrim .
Hic Ganges , hic unda Tagi lucentis, Iber que.
Hic manat bicolor Rhenus : te Sequana lambit.
Sed iam vix guttae tibi flumina tanta videntur
Oceanum ingresso, qui fundum et litora nescit.
Sistite Thespiades . Cari quod Troius olim
AEneas viso Pallantis funere dixit,
Inclamo: Salve aeternum mihi Maxume MEMMI ,
AEternumque vale.

TE quoque nil dubitans, nostra invitante Camena ,
Ocius in sacri penetralia confer Honoris,
Austriaco devote Choro GUILIELME . secundis
Iam dudum auspiciis aditum tua facta merentur.
Praelusum satis est Fano, quod Cura Laborque
Incolit, ac rigidae pallens Industria vitae.
Contiguum, nunc tempus adest, invadere Templum:
Cuius et hoc anno, Mitrae quo summa potestas
Aurea Romanae laxavit limina Portae,
En, iterum reserata patent, intrandaque dignos
Ostia suscipiunt. ubi formosissima merces
Virtutis, solium sibi Gloria fixit eburnum.
Hinc tamen este procul Luxus scelerumque ministri,
Quotquot et alba iuvant pulvillis otia nigris,
Desidia pingues ac tantum repere natos.
Acceleret gressus decorum non sordidus emptor:
Quem vel glauca sua Pallas signavit oliva,
Vel Mars cristarum rubris insignibus ornat.
Nempe laborandum est. fructus ex semine pendent.
Difficile ac pulchrum manibus consortia iunctis
Instituunt. quin palma virens et populus arbor
Herculis , inclinant ad mutua foedera ramos.
Semper erit vilis, quem non erexerit horror.
Ossibus albentes campos Victoria vestit.
Gaudet Honor summo vestigia ponere clivo:
Perque truces scopulos ac saxa minantia caelo ,
Saltibus abruptis capreae de more vagatur;
Pone sequi timidos, alto de vertice, dictis,
Ac medio digito, sannaque lacessere visus:
Ardua tentantes complectitur obvius ulnis.
Sic humiles ortu, nec opimae sortis alumnos,
Saepius ingenii felix solertia magnos
Reddidit, ac crebris nox intercepta lucernis.
Sic in agro flavam reperit quandoque coronam,
Et non praevisos Paupertas sedula fasces.
Cum subito tauris Pirenaeo que relicto
Vomere, lictoris propere mandata secutus
Centonem lacerum trabea mutavit arator:
Inter laurigeras, proiecta falce, secures
Ausonio curru Tarpeiam vectus in arcem.
At tibi quot titulis, Procerum fortissime, Templum
Debet Honor nomenque suum! quos tramite secto
Praetendunt alii varios, tu colligis omnes.
Nam si dispositis fumosa per atria ceris
Pondus inest aliquod, pretiosaque stamina secum
Natales et Fata ferunt; magnumque putatur,
Per longam seriem torquataque funera nosci:
Quis BLITTERSWYCIOS non sanguine censet avito?
Intemerata suos cingunt monumenta nepotes.
Nobilitas a fonte fluit. rubigine sacra
Claras effigies stirpemque attollit origo.
Sed vacuae nil laudis eges, alienaque ducis
Non tua, nec totum debes Maioribus assem.
Ipse decus Generi multo cumulatius afflas.
Te pietas, te cana sides, iucundaque mitis
Temperies animi, manans ceu limpidus amnis,
Praeripiunt circumque meant Te gratia fandi,
Et Themis , et firmo nitens Prudentia talo
Ante omnes illustrat avos. Pars strenua vitae
Impensa est studiis. habuerunt singula iustam
Tempora mensuram: semper Sapientia primas.
Responditque operae successus. Callet, opinor,
Cuncta quidem nemo: sed tu paucissima nescis.
Iactent se se aliae dotes: haec gaza triumphat.
Ulterius nequeunt humanae tendere vires.
Cecropii praecepta Senis, monitusque silentis
Pythagorae , et magni coelestia sensa Platonis
Intra animum censu gemino clauduntur eundem.
Historias memorem? se vindicat omnis in uno
Pectore, praecipitis Leti secura Vetustas,
Excubiis defensa Tuis. Ne dente recisum
Saturni perest, passumque oblivia foedae
Noctis agat rimas; doctum tibi supplicat AEvum.
Quippe alios ritus et prisca revolvere Secla,
Sunt Tabulae testes, inscripti nomina Fasti
Pontificum, praelo quales Antverpia sanxi".
Quis vigor astrorum similes referentibus ortus
Consiliis! subito cum Curia lumine mentis
Fulgurat, et pulsa caligine discutis acta.
Ore tenus quoties sententia subsilit anceps:
Cum tua succedunt dubiis oracula rebus,
Momentis librata suis; nil additur ultra.
Orando finem facis, assurgente Senatu.
Sin lites subeant, alternaque iurgia raucus
Accendat praeco; placidi moderamine Iuris
Occurrens, facili componis dissona nutu:
Concentumque facis Legum morumque tenore.
Non favor obliquat caussam, non cogit in arctum
Asperitas. lancem facundia vergit in aequam.
Iamque videbaris tantus iuvenilibus annis,
Cui credi possent vix concedenda senectae.
Hoc Tagus exsultans devinctaque Geldria novit.
Quo memor officii Regem defendis Iberum ,
Profluit eloquium fluctu torrentis Iberi :
Opportuna salus Patriae. si quando volantes
Turbavit Leo Belga iubas, ac bella minatur;
Nemo reconcinnat subductis aptius armis.
Pacem in fronte geris. Sedet illic plana Voluptas
Absque supercilio, tetricae bene nescia rugae:
Et spirat blandas, mulcentia numina, Musas .
Hinc amor, et nostras non aspernata cupido.
Si tamen applausus docilis non fingere vanos,
Vera sub-obscure cantanti rettulit Echo.
Stat suus Alsatiae per te, GUILIELME , Poeta:
Atque hederis crines involvere mollibus audet.
Qualiacumque manu vel carmina voce movemus,
Sumis eo vultu, quo Ver optata reducit
Germina, quo ridens gemmantes ventilat uvas
Liber in Autumno. pellit quo nubila Phoebus ,
Percutit aut citharam: placatus fulmina ponit
Iuppiter , iratum Neptunus mitigat aequor.
Scilicet haec nimia est macri fiducia Vatis:
Votaque per Somnum deceptus inania lambo.
Atqui ego te iuxta spatiantem flumina vidi,
Cum legeres Silvas noviens radice retortas,
Quales Aoniis in versum panximus arvis.
Ac nuper primum curis mensisque remotis
Post epulas, nostrae subeuntem florida Cirrhae ,
Nexaque lustrantem peregrinae serta Thaliae ,
Eminus, et spatiis quamquam divisus iniquis,
Landishutanae spectavi e culmine Turris.
Qua si Fama nihil media sublimius aura
Suspicit, et volucres vinci nubesque fatentur:
Desine mirari, stantem fastigia supra,
Dum liquidus puris tralucet solibus aer,
Longo posse procul distantia stringere visu.
Adiuvit mirum, Crystallus splendida, munus.
Illud enim vitrum, mea quo Soteria quondam
Libasti, Vatis redivivi tactus amore;
Clam tibi surreptum studii melioris in usus
Transtulit: et, posthac oculis, non amplius ori
Serviet atque gulae, festivus dixit Apollo .
Protinus in certos divino pollice gyros
Vertit: et aerias, simulacra vagantia, formas
Hausturo laevem multa dedit arte figuram:
Tamque diu nitidum volvens exegit ad unguem;
Donec abundanti fulgore feriret, et unum
Admovitque mihi Nunc prodigialiter illo
Omnia, ceu coram praesentia, metior absens;
Trans iuga, trans umbras nemorum porrectus, et urbes,
Spumosique sinus maris extremosque recessus.
I nunc, et patulam virtutem abscondere tenta.
Cur autem verbis gradientem ad summa retardo?
Nulla mora est. invitat Honor. differre nocebit.
Festina. certis vocat incluta Gloria Signis:
Exspectatque suum Sudoris Filia Civem.
Irrubuit supremus apex. tremit, ecce, corusca
Purpureis foribus stellataque panditur Aula.
Siderei strident in verso cardine postes.
Caesareas Aquilas et sceptra micantia cernis?
Aude aliquid: celebremque Domum cum Regibus intra.