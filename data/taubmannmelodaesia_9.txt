MOS est nonnullis potoribus, inter amicos
Haurire e summo pocula nulla cavo.
Mos certe nihili! nam cur, quod ab ore refusum est
Alterius, tepida colluvione bibam?
Laudo meos Francos, qui se cervice supinant,
Et fundo ex imo praebita pocla bibunt.

ODI lucones, natos ad pocula ventres,
Cumque intestinis omnibus evoveo.
Ne zytho neu me properet deponere vino,
Qui me convivam postulat esse suum.
Felle saporatum videor potare liquorem,
Si bibo, quae stomachi ferre lubido negat.
Et tamen hoc hodie proprii quasi dona peculI
Atque Poetarum symbolon esse putant.
Si, nisi sim potor, non nomen habebo Poetae,
Nec volo nec possum hoc esse Poeta modo.

DISPEREANT morbi! noster Mosbachius aegra
Voce salutarem poscit anhelus opem?
Hostes id faciant! at tu SUMMERE, Galeno
Aemula canities, quam potes, adfer opem.
Ipse fatigabo, qui sospitat aegra, Iehovam:
Ut tua sit numeris apta medela suis.
Non est certa salus medicorum semper in herbis:
Saepe Poetarum sobria verba iuvant.

AEGER erat, mihi rumor ait, Mosbachius. o vox
Cara mihi! quanquam vox quoque cara minus.
Sexcentas grates meret hocce disyllabon unum,
Quod non, Est aeger, dixit; at, aeger Erat.
Totque hodie grates tibi, Christe salutifer egi:
Nec satis, egisse has, sit mihi: post et agam.
Votivas olim templi fixere tabellas,
Cum facerent meritis sospita sacra diis.
Non mihi, de ligno tabulas suspendere, cordi est:
Ipsum suspendo Cor tibi, Christe, meum,
Hoc titulo: IOVA MOSBACHIUS AUSPICE PRISCUM

CATULLUS et Tibullus et Propertius
Flores vocantur Lipsio Poetici.
Catullus et Tibullus et Propertius
Floces vocantur Marculo Poetici.
Ab altero dissentit alter littera.
Utri, SIBERE, credis horum? Marculo?

QUI quoque, nescio quei , Iuris scitissime, FRANZI,
Taubmani genium carmen habere putas:
Si qua domi alternis interseris otia curis,
Et placet ingenium laetificare tuum:
Hunc mecum partire diem. neque prodige totum:
Forsitan una meis sufficit hora iocis.
Hostia martini venit ANSER: et Evius Evan
Phy eleleu eleleu mirima mira trahit.
Innocuos censura potest admittere lusus.
Seria qui risis temperat, ille sapit.

FERTUR in abruptum, excusso rectore, profundis
Disperitura sali longa faselus aquis.
Rursus et in tuto reducis volat usa magistri
Remige: nec ventos, nec maris horret aquas.
Nec Schola ferre diu poterat, Rectore perempto,
Se fundamentis illabefacta suis:
Ni, CODOMANE, humeros, RAPHAELUS ut alter, et alter
HERTELIUS, properes subdere iure novo.
Macte his, quos novus hic magnos tibi Maius honores
Arrogat: ingenua corripe fraena manu.
Sic decus incrementa tuum feret ubere fructu:
Et Fons grandescet noster honore pari.

SPECTATUM nostros venisti, IANE, Medenteis ,
Quos statuit summo Phoebus Apollo gradu.
Immerito spectas, merito qui Quattuor inter
DOCTORES Quintus conspiciendus eras.

QUAERIS, cur nullos faciam inter pocula versus:
Cum sumat quivis hoc sibi carminifex.
Mi STURI, nil artis habet, nihil indolis in se,
Conspuere in metricos ebria verba pedes.
Promptius ipse decem, si vellem, effundere possem
Versiculos, unum quam vacuare vitrum.
At verbis me Roma suis iubet aptius uti,
Turpiter indigenae prodigit hospes opes.

QUAE mihi, BOLLINGERE, tuo sunt tradita missu
Carmina Hodoeporiae grata fuere tuae.
heic Abraham, Ishac, Lot, Ioseph, inclita Patrum
Nomina cerno sacras ire redire vias.
Montis iter nisi qui Parnassi vicerit altum,
Nemo Patrum versu tam bene dicet iter.

MODUS corporis eleganter aucti,
Morum grata polities, loquelae
Castigata severitas, leporum
Pro re tristis amoenitas; et in quo
Sedem Pallas habet magistra Iuris
Utriusque magistra Iuris: haec sunt
Unius tua, GÖDEMANE. Mirum!
Ornant singula Iuris haec peritum:
Habes omnia, Gödemane, solus:
Et haec omnia, Gödemane, tecum
Urbs nunc unica Pomeranis aufert.
O Colberga Themis, cliensque plaebes ,
Si Quid vindicis aut eges patroni;
Felicissimus unus inter omnes
Hic ius vindicis hic aget patroni.

CERNIS ut ante fores stet equorum Slesia ples:
Quam cupiat rhedae subdere colla iugo!
Quam pleno splendore polos quoque rarior aer
Vestiat, atque oculos prodat Apollo suos!
FRENCELIUM laetantur equi vectare Poetam,
Vectores nollet cernere Phoebus equos?

QUI mercatur equum, quem nondum viderit, illi
Non aequum interdum mango subornat equum.
Cuncta solent primum, quae sunt coemenda, probari:
Hanc si quis poscit, non ulla probatio iusta est:
Nempe proco caeca traditur illa fide:
Ne morosa prius subeant fastidia, quam sit
Nupta maritali foedere ducta domum.
Uxorem, SCHIRMERE, meam non poenitet emptam.
Haud poterit melius, si qua probetur, emi.

VOLCMARI ut incidam victurae nomina cedro,
Me per epistolium, docte PETRAEE, rogas.
Quid cedro incidam, caeli qui nomina pridem
Mortuus inscripsit sanguine, Christe, tuo?
Si tamen huic optas fieri per carmina famam:
Tu fac. in hac fama fama parata tibi est.

DOCTUS ut es primas studii septemplicis arteis ,
Quaeque solent prisci multa docere sophi,
Insuper et Latiae Graiaeque affamina linguae,
Quae rerum sensus vivificare solent:
Nunc et Sulpitios iurum legumque magistros
Celsaque fatidicae sacra Themistos adis.
His rectam, MOELERE, viam tu moribus instas.
Non aliter iuris consolidatur opus.

GRANDE Poetarum specimen, HORNMOLDE, novorum;
Qua versus audes fronte rogare meos?
Nondum me nosti. qui dictitor umbra Poetae,
Vixque domi nota est nominis aura mei:
Tanta Poetarum celebrabo nomina versu
Et sacra defunctis manibus ipse feram?
Quis LAUTERBACHI, quis ZUCVOLPHI edita nescit
Carmina? queis se ipsos sat celebrasse puto.
Si qua tamen censes suppleri posse, profecto
Talia qui digne suppleat, unus eris.

QUINQUAGINTA annos studia informare iuventae
Atque istud schoticum pertolerare iugum;
Plus sudoris habet, quam per fastigia montis
Volvere luctanti Sisypha saxa manu.
Qui meruit domitis his sex stipendia monstris,
Alciden toties non gemuisse puto:
Te quoties gemuisse atque indoluisse tot annis,
Et sudasse aestu, cor riguisse gelu.
Et rude donatum te quis miretur ab illo
Principe, quo Pietas ipsa videtur ali?
Hoc potius miror, te non iussum, Herculis instar,
Mortalem fieri, mi LEONHARTE, deum.

HIRSBAUERE, novi sollers Collega Lycei,
Quod prima in Franco laude triumphat agro:
Cui caput et pes est Dux Marchio: cuius et olim
Ipse Salutifera Fontis alebar aqua:
Longa Poetarum, quo me dignata corona est
Carmine, Germani qua patet ora soli,
Me quoque dignaris. sed quo te carmine dignor,
Nunc me dignari nulla Camena potest.

TUTELAE fideique tuae quem tradidit olim
Ille Magistratus officiosus amor:
Censurae suiectus heri pupillus ad omnes
Quaesiti formas sic animatus erat:
Ut demirantes nos concinnaverit, et te
Inprimis, cius qui patris ad instar habes:
Quinam in tantillos flexus impuberis annos
Vis tanta ingenii iudiciique cadat.
Dexteritas sed multa potest doctoris: et istum
Schutzius acceptum fert quoque iure tibi.
Non talis tutor pupillo contigit omni.
Felices, BLUMI, pars manet ista boni.

ALbias obstupuit quadam cantante Columba
Nuper, et in cursu substitit acta retro:
Parcae vocis erat, sed erat suavissima cantu.
Agnoscis pennas, IANE polite, tuas?
Quin et Libavius nostro de nomine Musas
Posse Perist eridum nomen habere putat.
Censet et hoc alius. sed quei sim credulus ulli,
Credere qui de me plus sibi quam mihi vult?
Mecum habito: ac novi quam sit mihi pauca supellex.
Sese extra sese quaerere nemo potest.
Ut vos me Vatem, sic forsitan Agrius olim
Thersiten facie dixerit esse bona.

PLEIADUM libros Anagrammata condis: et ipsis
Pleiadibus nobis aemula saecla paras.
Mi Vincelbergi, si sum tibi congruus autor,
Pleiadas haec ornet Pleias una tuas:
Scultetus, Ridiger, Dcepholtus, Fendius, et tu
FreistadI , Oelmani, Tracheliique decus;
Omnes Pieriae semen genitricis, et omnes
Pubescens nostrae germen amicitiae.
Si mea non suspecta fides; hoc spondeo gratos:
Musarum subolem pectora grata decent.

COR PORIS ut speciosa tui florescit imago
Et vernant hilaris ora serena rosis:
Sic animi data, BONNE, tibi est concinna venustas:
Inque domo pulchra pulchrior hospes habet.
Non opus huic alias verbo documenta requiri:
Hic Intaphernis, quae fero, Sermo probat.
Cuique oculi pectusque valent, heic cernet apertas
Artis et ingenii iudiciique notas.

QUEM MÜNCHAUSIADUM fraternae gratia trigae,
Et Charitum et patriae Nobilis ordo domus;
Atque alii functum tam docto carmine laudant;
Quis renuat tali conditione mori?
Credo ego, si nostris, alter ceu virbius, oris
Redditus haec legeret, rursus obire velit.

PETRE, WesenbecI magni patris aemule fili,
Quo me et quando vocas, si placet, hospes ero.
Non ego candiduli iuvenum fastidio voti.
Cui virtus cara est, carus et iste mihi est.

IANE, sodalitii pars antiquissima nostri,
Cui prope fortunae par quoque forma fuit:
Quis pollens adeo venturi temporis augur,
Qui poter at minimis haec aperire notis,
Cum Schola de trivio nos vileis inter alumnos
Poneret, et querulas pasceret ante fores;
Me fore, qui nunc sum, qualis sim qualis ad Albim;
Te fore, quod nunc es, post quod et esse potes?
Sed Deus hic, qui celsa premit, levat ima, sat amplo,
(Ut res hae fluitant) auxit honore duos.
Gratia prima Deo, doctoribus altera detur,
Tertia patronis. sic sua quisque refert;
Grates nimirum. namque his, licet omnia possit,
Aequivalens pretium reddere nemo potest.

CUMPRIMIS in agone litterarum
Hoc saeclo licet invenire multos.
Quos suffragia gratuita vulgi
Et cassi iuvat emta vox Magistri.
Non his rebus ineptit eruditae
Virtutis suboles: sed id, quod audit,
Ipsa re cupit esse, non videri.
Tu BERCHANE vir es, quod et vocari,
Et vis, ut merito voceris, esse
Ipsa re Sapientiae Magister.

PERCA sacerdotum divi pars optima Christi,
Pars quoque Pierio non male nota choro:
Saepe tuum recitans in me Purgoldus amorem,
Hoc dedit incensum pectus amore tui.
Sed missis huc nunc elegis mihi planius omnem
Ostendisti animum, quicquid et artis habes.
PERCA, fac inceptum nos perpetuemus amorem,
Dum tua perca suas piscis amabit aquas.

SI Ptolemaee Phari redeas Thiladelphe sub auras,
Et Vatum e nostro Pleiadas Orbe legas:
Nicandrum invenias et Apollonium atque Philoecum,
Et qui Theiocritus , qui sit Aratus, erunt:
Et, spes rara licet, nec Homerus Iunior hocse
Non dabit inventum limite Teutoniae.
Ite septemgeminos posses implere Poetas,
Hoc poterat Lycophron solus abesse choro:
Ni BUCHNERE catis legeres anagrammata punctis,
Et super haec solida carmen ab arte dares.
Non Buchneriaden, victrice Lycophrona lauru
Te, Reusnere, comas implicuisse putes.

ME quoque SIMONI, atque meam dignaris ELISAM
Carminis accentu nobilitare tui?
Talis, quale suis insertum Pindarus odis
Vellet et Emmetris plectra Melissa suis.
Et vitam et linguam debet et ingenium.
LUBINUM dico: cuius mera mulsa PropertI
Immulsere elego Musa Venusque dato.
Quid referam? satin' est, si mecum vivitis annum,
Qui me fecistis vivere saecla novem?

DONASTI mihi nobilem Poetam,
Romanae dominum lyrae. sed ipse.
Donavi tibi quattuor Phaleucos.
SCHAFMANE, hoccine par pari referre est?

NON quantum quivis unus de plebe; pusillo
Corpore vel doctis digna, Davide, sapis.
Iam puer aetatis praevertere niteris annos
Ingenii rara fertilitate tui.
Macte isto fervore animi! sic sponte ruenti
Bellerophon gestit subdere calcar equo.

NON nego: condixi vespernae ad pocula: verum
Sermoni certa conditione tui.
Coenabis mecum, dixti coenabo ego tecum,
Si convivator tu mihi solus eris.
Non ego vobiscum, tecum coenare volebam:
Haec erat arbitrii mens, RIDIGERE, mei.
Octo coenabunt tecum: coenarene tecum
Hoc est? vobiscum sic ego coeno quidem.
Quare ne speres: hodie non pareo vobis.
Convivam per dis simplicitate tua.
Taubmanum caute teneat, qui forte vocabit:
Saepe vocatores decipit iste suos.

LUDOVICE bonis dicate Musis,
Patris gloria, Patris excitatae
Heres indolis: ecquid audiisti
Sollerti ratione disputantem
SCHRODERUM modo? Nae beatus ille est,
Suae qui suboli dat hunc magistrum!
Hunc sectabere praevium. quid? immo
Hunc conabere praevenire. Quin et
Insignem sequere orbitam Parentis:
Quin et hanc quoque praeveni. nec ex te
His conatibus aestimaris impar:
Nec tantos Pater invidebit ausus.

NATA recens quoties Ochleus mihi carmina monstrat,
Ut critico, licitum quod minus, ungue notem:
Semper ait, De me cupide verum audio: quare
Libera iudicii dic mihi sensa tui.
Quum dixi; pallet. GLASERE, quid ominer, audi:
Non audit de se vera libenter Ochleus.

Heic sunt, MEUSELI, veterum tria numina Vatum:
Heic est Romani pura medulla salis.
Docte Catulle, venuste Tibulle, polite Properti,
Scaligeri calamo Triga renata novo;
Qui renuit tecum super astra poetica ferri,
Semper in obscuris repat humi tenebris.

ERGO Susanna tibi denata est maxima natu
Filia, quae vita paene trilustris erat?
Et post horarum bissex momenta secuta est
Coniux illa animae pars Catharina tuae?
O duros nimis assultus! vir hic aereus esto,
Quem non turbavit tanta ruina loco.
Fles tamen has, WEIDNERE, vices: at more modoque,
Quo divina iubet regula flere pios:
Meque iubes elego sociis adflere ruinis,
Et lacrimis animas participare tuas.
Non facio nunc, non facio, quae facta fuissent,
Si tua mature vulnera nota forent.
Decursa est hodie pars tertia et amplius anni.
Intempestive qui movet, ille novat.

Ex astris quidam dicunt, GRAMMANE; Rudolphum
Posse Mahumeti vincere militiam.
Sunt, qui iam dictis contraria fata minari
E numeris, quot habet nomen utrumque ferant.
Hector ab Aeacide sic olim victus ACHILLE est,
Quod numeris gravius nomen Achillis erat.
Haec arguta mihi deliramenta videntur,
Quae nil nec fidei, nec rationis habent.
Tutius astrorum domino quam creditur astris:
Debet et heic nullam siphra merere fidem.

NOSTRAE dulcis amor, IACOBE, Musae,
Iani carmina pauca KOTTERITI
Dedisti mihi pridie legendum.
Valde sim rationis impeditae,
Ex ungui nisi metiar leonem!

SEMPER - amicorum dulcissima cura, GEORGI;
Semper in aprica vivere digne rosa:
Postquam te carui, tria saecla videntur abisse:
Dimidiata modo cum trieteris erat.

SCHRAMISTAM tuus ille solet me dicere Paullus.
SCHRAME, Schramistae dic mihi quale genus?
Wachterum, Paullum , Fugmanum, memet et ipsum
Novi: Schramistas, Schrame, quid esse rear?

IUNIUS in Satyra, Quid resinata iuventus?
Magnifice nobis gannit in auriculam.
Bilbilicus vates, resina praesecat ungueis ,
Et resinato vina bibit calice.
Tam graphice, LUCA, scripserunt ambo Poetae:
Nec tamen a nostris vox meret ista fidem.
Vina bibit resinata hodie resinata iuventus:
Atque ungueis resina iam resecare licet.
Scilicet exemplo Nasonis talia ponunt:
Cui Tuticanus, qui Tuticanus erat!

DUM canis antiqua CARI gravitate LucretI ,
Quam paullum abfuerit, quin lucida moenia caeli,
Frugiferaeque solum terrae, pelagusque sonorum,
Ob monteis undarum e caelo et montibus actos,
Certe paullum aberat, quin huc testarer ad Albim
Parnassi Pindique apices et Hiantidas undas
Sedibus emigrasse suis, REIMANE: tot vndae,
Tot montes Musarum animant tibi carminis orsum.

UNDENIS pedibusque syllabisque
Arguti salis, artis eruditae,
Toto notus in orbe Martialis
Senem dicere ter quaterque cygnum
Non abhorruit: et petit falernum
De cado seniore: quin et idem
Togam dicit anum. nec iste solum:
Quivis dicit anum Poeta chartam,
Senes immo iocos. nec erubescunt:
Et hos Roma probat. Quid est, GEORGI,
Quare dicere non licenter ausim
Meis versiculis anum faselum?

CANDOREM, inquis, amo: nec mens disconvenit ori:
Et taleis hilari semper amore colo.
Credam hoc? non credo. Orcum si Marcule iures.
Sub tussi crepitum dissimulare nequis.

HEBDOMAS, HERTELI, nunc altera praeterit, ex quo
Non intermissis defluit imber aquis.
Aerias tu scande domos, perque alta polorum
Sidera curre animi mente sagace tui:
Hincque cita caussas. Ego. si me consulis, istam
Pono: nec hac ipsa verior ulla subest:
Si genus humanum lacrimis sua crimina fleret,
Non fleret madidum Veiovis imbre genus.

EN geminas reddo Satyras, cultissime vates,
Quas Dousae oppresso nomine charta legit:
Si genium Dousae liquido non cernis in illis,
Pol nimium Laii nomine digna facis!
Excute Dousae odas primum, Satyrasque: deinde
Quas vocat ignoto de patre Dousa nothas.
Hercle characteres geniusque haud discrepat hilum:
Dousicus his, illis Dousicus ardor inest.
Posse supinari Naturam, credo ego: Dousae
Non esse has Satyras, credere nolo, LEI.

SI mentisque animique mei sat sanus: et ipsam
Iudicii liquida rem ratione puto:
Non est de nihilo, praesagi nec sine fausto
Ominis eventu talia facta reor:
Et lepide et nitide quod me inter vina salesque
Accepit pulcris hospita mensa modis.
Nempe haec indicium non par vum, candide vates,
Quanta mihi tecum pars sit amoris, habent.
Quidne repono tibi, fiant ut mutua? Metrum?
O mea sunt metris metra minora tuis!

ANDREA, nunc quarta dies, quum quaerit amicus
Cur potius dicam Vitulo quam Vitulo.
Vitulo cur etiam nolim prae vitulor. huic tum
Responsum tanta strenuitate dabam:
Ut deiuraret, (pro Festo, somnia Paulli
Quando sibi toties imposuisse videt)
Se prae Scaligero posthac et codice LipsI ,
Credere nolle viro, credere nolle libro.

LOTICHIUS, Celtes, Huttenus, Posthius; haec est,
Si cor habes, Franci docta quadriga soli.
Ast ubi magnanimum SCHEDIUS caput exserit (heros
Ille Poetarum) Quid tibi, Phoebus ait,
Cedat in hoc curru? quin sis auriga Melisse:
Clareat ingenio Franca quadriga tuo.
Quis locus heic , Colere, tibi est: qui sextus ab illis?
An patitur quinas ulla quadriga rotas?
Ne mihi sit litem hanc discernere lite: Melissi est.
Rite tibi numeros attribuisse tuos.
Curatumque probe, reor, hoc dabit absque periclo,
Viderit ingenii prima Pericla tui.

OBIECTAS mihi singulis diebus;
Ah cur tardipedi deo tot atque
Tanta carmina nuper obtulisti
Infelicibus ustulanda flammis?
Mi LOESERE, cremata ni fuissent,
Aut cras aut hodie, nec ista solum,
Sed cum prole superstiti cremarem.
Nunc quod rudera pauca destinatum
Effugere rogum, datum est amicis.

TANDEM exosa tibi est innupta licentia vitae,
Femineaeque iuvant carnea vincla manus?
Ista tamen mihi, MARCE, placet tua cautio: quod non
Exsuccam vetulo de grege ducis anum:
Sed magis humectam pubenti flore puellam,
Cui tumeat gremium nectare, lacte sinus.
Tum quod formosam tibi duxeris, id quoque laudo:
Forma sed insidiis invidiosa patet.
Hic mihi cunctorum vigilum vigil esse videtur,
Formosae dominae qui vigil esse potest.

SI nareis corrugat olens adiectus odorum,
Qui dant divitias de locupleta penu,
Protinus insuffire iubent conclavibus auram
Spirantem medicas, IANE, latenter opes.
Hanc quibus infelix rerum dominatur egestas,
Praestant Iuniperi mora minuta vicem:
Haec tus, haec stacte, costusque fuere parentum.
Haec tus, haec stacte, et haec mea costus erunt.

OMNIA si numeri, quaecunque patentque latenque,
Ut statuunt muti dogmata Pythagorae.
Tuque, ALBERTE, omnem rationem et calculum ad unguem
Argute numeris scis solidare suis:
Omnia quis te scire, quis omnia te simul uno,
Dum numerare doces, Marte docere neget?

VITE, suburbanum prius exspaciabar in hortum:
Nobilium comites unus et alter erant.
Occurrit mulier, tantum mihi nomine nota,
Sed reor ex Hecubae posteritate fuit:
Quis pira quis, clamat, vestrum decussit? et in me
Usque minax oculo turbidiore volat.
Ridebam modice, qui mos meus. ocius, Exi
Exi, ait, hinc exi: tu reus hercle doli es.
Eximus. Mulier, si quicquam frontis haberes,
Mystaca debueras nonne timere meum?

QUI tot millia , IANE, separatum
Usque a Pannoniis ad hoc Lyceum,
Quod cis Saxonas Albis aestuoso
Fluctu verberat, ante a migrabas:
Postquam sat bibitum est salubris undae,
Quam Phoebi manus erudita, quamque
Alumnis Charites suis propinant
Quotquot ore siticulosiori
His impensius imminent fluentis:
Iam caeli monitu patrisque iussu,
Annorum vice septies recursa,
Desertas patriae redis ad oras,
Oras quas acie ferocienti
Vexat Turcus acinaces. Quod a me
Vis habere viaticum? Phaleucos?
Phaleucos habe: immo cum Phaleucis
Hoc votum quoque. Pannonas reversus
Victores videas, et Otomanos
Sui perpetuo dolore victos.

PARVULUS heic iaceo, tenui sub pulvere pulex;
Illa puellarum semper-acerba lues.
Quei miser occiderim, ne quaerite quaeso puellae:
Vestro more, nimis ambitiosus eram.
Taubmanus, Praetor, Frencelius atque Siberus
Nuper consorteis instituere dapes.
heic ego defungens parasiti munere, lusus
Experior saltu liberiore meos:
Et mergor pater a pleno stagnante falerno.
Heu nimis infelix tum parasitus eram!
Sed aedit ambitio poenas. vos discite, fratres,
Intra foeminei septa manere fori.
Hoc tamen e vobis cupio praescire, Poetae,
Quis vespillo meas texerit exsuvias .

QUICQUID Hylas loquitur, semper solet addere; PUNCTUM:
Ut minus obscuro verba tenore fluant.
Et quoties Maratho versus ex tempore fundit,
Pentametrum claudit; CAETERA REDDE COCO .
Caussam ponit Hylas, IODOC-HENRICE: sed ista
Quid sibi vult Maratho REDDITIONE COCI ?

CARMINIBUS, FRISCHMANE, cupit contendere mecum
Ille sua notus garrulitate Lepus.
Sum tenuis, fateor, vincique paratus ab omni:
Me tamen, omnis ait, vincere posse LEPUM.

SCIENS modorum Pindari, lyra potens, HOMAGI;
Quid nocte pro, cancrisque pro, vinoque pro, tuoque
Pro iusculo, zythoque pro, iocisque pro, tuaque
Pro Musica, versuque pro, lauruque pro rependam?

OSSA sub hoc tumulo FABIANI condita SENFTI
Exspectant reduces corporis induvias.
ANTIQUAE specimen potuit probitatis haberi:
Largior in tenueis nec fuit alter opes.
CULMBACHI quondam illustris collega senatus,
Secreta coluit Principis acta fide:
Duodecies illi Catharis Werneria foetum
Edidit ad sexum mater utrumque bona.
Si quis, ut hic, vivit; si quis sic morte potitur,
Nemo potest melius vivere, nemo mori.

IUCUNDUM nimis et nimis decorum est,
Bonis artibus imbui. sed illud
Iucundum magis et magis decorum est,
Nostrae militiae foro addicatum
Sic a Pallade roborasse mentem;
Ut certaminis hoc et hoc periclum
Quum consortibus ausit experiri.
Hoc modis tamen omnibus decorum est,
Martem vincere consecraneorum,
Victricemque sibi merere palmam.
Hanc cum non sine laude singulari
Hoc KLYNAEE, die tibi pararis,
Cur te non aliquot beem PHALEUCIS?

MARCULUS impegisse dicam mihi dicitur. An scis?
Quum facerem nuper carmine forte meo;
Area concinnata probe est: ames exstat et auceps:
Ames edendum, non ames (inquit) erat.
Iste Calepinum testem, MARTINE, citabat;
Flaccum ego. iam dic tu, Plenior utra fides?

HAEC ego Saxonica lusi, CHYTRAEE, sub umbra
Unicus ille tuae cultor amicitiae.
Nota leges quaedam: sed quae laevata recenti
Lima momordit acu. pars nova maior erit.
Immo Calcographi tantum typus illa novavit,
Non ego. quid refici vitrea fracta iuvat?

QUID tecum fiat, scio nil, nisi nescio. de me
Nil fallor: vivo scilicet, ut soleo.
Quid Statmanus? ut est nostri memor? ut mea curat?
Ut valet? ut vivit? scilicet ut meruit!
Dic, valeat; si vis valeam: nam stamine ab uno
Vitam utriusque neunt Parcae, utriusque secant.

SI quos scribere vult Mamurra versus,
Clamat protinus, Hinc abite curae:
Nolo versiculos laboriosos:
Quicquid venerit obvium, papyro
Commendabitur ocius, sine ullo
Morosae meditationis aestu.
EISEMANE, recens amor; profecto
Tam dispar ululae Columba non est,
Quam dispar mihi sensus hic Mamurrae est.

DONARUNT Schedius, Modiusque et Posthius, inquis,
Laurum, Librum, Aurum, munera terna mihi.
Quis, nist Mercurius, Modius? nisi Apollo, Melissus?
Posthiades Phoebo prosatus archiatro?
Ne dic ergo, LEI: donat mihi Posthius aurum,
Mi Schedius laurum, mique librum Modius.
Dic, Mihi Mercurius librum, mihi lauream Apollo,
Pergameusque senex aurea dona dedit.

TE si Bartolus in videndus autor,
Damnatum studio severiori
Paullisper sinit expedire curas;
Hos strictim lege, quaeso, sex Phaleucos;
Quin unum modo, (nanque quinque lecti)
FELICEM tibi qui precatur ANNUM.

NUNC gemino versu tantum, Natalis; at anno
Mactus eris gemino munere; ture, mero.

GLORIA nulla venit, quae non virtute paretur.
Nec Virtus, nisi sit parta labore, venit.
Gloria virtutem sequitur, virtusque laborem.
Haec tria conspirant, ordine quodque suo.

TERRA, vetus genitrix rerum et commune sepulchrum,
Nuper hiabat; ais. Quis vetat? hiscat adhuc.
Nos statua stabiles magis heic , stabilimine Christi,
Stabimus, o GOETZI, pro statione data.

Hei nimis ex vero Fama locuta fuit!
Mallem, more suo mentita fuisset: ut ipse
Nunc possim veris a via iure loqui.
Verum, quicquid id est, prece vincendum omne. precatu
Et Deus et medicae vincitur artis opus.
Christe Dei suboles, iterum medicare cubanti.
Si iacet ille domi, laus tua muta foris.
Nataleis celebrare iuos da saepius ipsi:
Ut celebret melius Concio sacra tuos.

POMPA carminis elegantiori,
Quin immo quoque copiosiori
Commendare tuas rogabat eidus
Undecennis amor. nec improbassem:
Nec rogasset is absque luculento
Votae conditionis impetratu:
Ni scirem, quod amiculi solerent
Paucos versiculos nec eruditos,
Multos saepe vocare et eruditos;
Si vel hi fuerint decem PHALEUCI.

VOLANT undique gratulationes,
Quas et missiculant amici amicis,
Et quas versiculis vovent minutis
Praesentes. nihil ergo et ipse pecco,
Idem si faciam: tibique dextro
Ortas augurio novas Calendas
Prosequar minime-novis Phaleucis.

SUCCIREME reciprocate, PAULE,
Pistorem mihi redde Sarsinatem,
Plautum dico, meum Poeticum cor:
Aut te! sed reprimor.

SED et tu quoque, Christiane, cures
Ut culter cibicida, quem sinistra
Subduxti mihi clanculum bibenti,
Huc postliminio revertat, aut te!

IULI Brunsvigae domini Scitum istud (HONESTUM
PRO PATRIA) versu magnificare paras:
Nec sine laude facis, site satis aestimo. nec res
Aut opera aut oleo dignior ulla tuo est.
Hanc urge, TANDLERE, viam. Cui gloria curae est,
Non alia debet ire Poeta via.
Pars celebrat patriam, patriae pars altera patrem:
Tu Patriae-patris SYMBOLA magnificas.

ET morum gravitas, et excitati
Filum corporis, et cor expolitum
Doctis artibus, et toro parentum
Adfines mihi nuptiae; no vique
Honorum tituli, quibus merentem
Ornavit hodie magistra Cleio:
Haec, inquam, faciunt; ut absque nostro
Hinc discedere non queas Phaleuco.

heic e suggesto, quod lingua diserta Luteri
Inter Leucoreos nobilitavit avos,
Fecit ad electam SCHLEUPNERUS verba coronam
Eloquii culta fertilitate sui.
Hunc, BIGERE, quidem Biruthi saepius audis:
Concio noscendo sed fuit una viro.

NOMEN habes Molitoris: et omine nomen honestas.
At non panifici res molitoris agis.
Haec moletrina tibi capitis sub fornice nata est:
Versat inexhausto spiritus axe rotas.
Materiem quavis Labor aggerit arte molendi:
Approperat reliquum fingere Pallas opus.
NEC tibi dedecori fuit haec molitura, GEORGI,
Explorata tuae quando farina molae est.
Vicit, quod dederas specimen. censura Magistrum
Te facit: ut simili post quoque lege molas.
Atque moles, MÜLLERE; tuos ??i calleo sensus:
Nec molitura potest gratior esse DEO.

HUC posuit SALOMON ALBERTI quattuor Umbras,
Uxorem, Matrem, Filiolosque duos.
Surgere nemo potest divinae lucis ad auram,
Qui non mortali ponitur umbra solo.

CASTAM nonne ego tuque feminarum
Adhuc viximus hac in urbe vitam?
Nec vastavimus ungue fascinato
Vel hortum Veneris, vel illud arvum
Quod vult Pythagoras in Orbe parvo,
Quem vocant Hominem, tenere centrum:
Illam, dico, SEBASTIANE, notam
Humanae sationis officinam
Nunquam nos, neque tu neque ipse. sed st!
Et tu pangere iura Nuptiarum,
Et defendere pacta disputando
Cras audere potes? meaeque linguae
Tramissis Thesibus citas opellam!
Quid quaeso tibi, Bastiane, quid vis?
Has caecas ego velitationes,
Has festas ego ventilationes,
Has nuptas ego disputationes
Innuptis satin his tuebor armis?

HIS te gratuito mactat BUCHOVIUS odis,
Italis artifici quas dedit aure manus.
Munere non alio dignus, Chytraee, fuisti.
Donatur cithara Musicus, utre Midas.

VERE novo, iuveni mihi virgo iuvencula nupta est:
Parsque profectitiae dotis hic Hortus erat.
CHRISTE, maritorum et Paradisi conditor horti,
Hunc hortum atque horti laetificabis heros.

NULLO vise mihi nullo visende dierum
BREUERE, Aonisin nobile delicium:
Tu quoque Taubmani miraris amasque Columbas,
Quas tamen ipse parens miror amoque parum?
Nam quid in his oculos poterit retinere vel aureis?
Ordinis haud quicquam, nec satis artis habent.
Errorem sed utrumque sequens mihi corriget aestas.
Et tu correcti pars eris una libri.

Ni PES docte, mihi series spississima rerum
Musaeum tricis implicuisset opus:
Quale merebatur virtus tua, carmen haberes,
Sis licet ad Viadras usque remotus aquas.
Iam, quod quisque potest vel densis obrutus undis
Curarum, tituli laetor honore tui.
Et quia Pegasei tibi dat pedis ungula nomen,
Huius saepe velim te meminisse pedis.
Ut tantum virtus alios tua praeeat omnes,
Ante citos quantum Pegasus ales equos.

DELECTABAR aquis: in aquis submergor. et hac iam
Condor humo: quum vix pusio trimus eram.

MENZI, filiolum nuper tibi sustulit undis
Una dies unum: iam dedit una duos.
Foenore reddit hiems duplo, quod sustulit aestas.
Plus Aestate tibi iure coletur Hiems.

DISTICHA bina petis, tibi quae gratentur honores,
Quos animi dotes promeruere tui.
En utrumque, PHRASI. tibi sum gratatus honores,
Quaeque petivisti, disticha bina dedi.

MUSULMANIADES, trifaucis olim
Spurco e semine Cerberi profectus,
Et vos vestraque sanguinante ferro
Et nos nostraque pruriente voto
Rursus impetit: impetetque, donec
Et vos vestraque, quicquid estis, et nos
Simul nostraque subiugarit armis.
At tu, Christe, fac obsecro; fac o tu
Miles nobilis incliti Rudolphi,
Fac o Hungaris ora supplicando
Et tu Teutonis ora poenitendo ,
Ut heic inveniar poeta mendax!
Tuque Pieriis amice divis,
THURI, Pannonium reversus Orbem
Aeterno videas pudore vinci,
Qui vos vestraque tam furenter. et nos
Simul nostraque subiugare tentant .
heic velim fieri Poeta verax!

NEMO putat bene se Martinam vivere noctem,
Ebria ni musto proluat ora mero.
Missum fac mustum hoc, MARTINE, quod Ida propinat,
Vel quo vis musto suavius esse solet.
Irriguis Catharina tibi vitem educat hortis.
Scis, vbi? si nescis, ipse notabo locum:
Subiuga monticuli, qua semita ducit ad anteis,
Unde per hirsutum rivulus errat agrum;
Descenduntque duae tepida sub valle columnae,
Hine tua virgo tibi generosas colliget uvas:
Sint modo pressurae fortia praela tuae.
heic mustum potare licet de matre creatum.
Qui bibit ad praelum, dulcius ille bibit.
Sin minus ad gustum est, sacco castrare licebit;
Si modo castratum vult Catharina bibi.
Hoc musto, Sponsi, Martinam vi vite noctem:
Addite Martinam, si brevis ista, diem.

ANNUA Martini redeunt solemnia nobis.
Haec, MARTINE, suis legibus ire iube.
Sic ego tu contra; Memini, quibus ire solebant:
Sed Venus haec aliis moribus ire iubet:
Martinos, Taubmane, no vos hac lace patrandum est;
Ut genitalis eat, qui genialis erat.

WETZELI, suboles Alsatae gentis; ad arteis
Nate bonas; animi facte lubido mei:
Ducitur annalis iam tertia linea metae,
Saxonicum premeres cum novus hospes agrum.
Tunc primum socio nos inter novimus usu,
Atque unis Charitum lavimus ora vadis.
Nunc habitis valedicis agris et Leucori nostrae,
Quique animi fuimus pars aliquanta tui.
Nec queror hinc-abitum, causas nec quaero morarum.
Quando profuerit isse, quis ire vetet?
Quin tu, si patriae vis utilis esse; quod urges
Urge etiam atque etiam, qua potes arte, decus.
Si, quem cepisti, Themidos decurrere circum
Marburgi simili strenuitate voles:
Auguro, tot messeis abs te non visa videbit
Patria te grandi laude redire domum.

VT vidisti et legisti, ut LEONHARTE probasti
Meas Columbas, erudita carmina?
Prisca et io redeunt Witebergae saecula, dixti,
Ubi Columbae tam loquuntur suaviter,
Ut cum Romanis certent: Quid, quaeso, reponam
Isti Poetico cavillulo,
Ni sollers epigramma tuum! sed in ore Columbae
Amisit (ecce!) plurimum sollertiae.

VENIT in hanc urbem SALOMON ALBERTUS. adesto
Pubes, cui nervos debet Hygeia suos.
Celsus et Hippocrates si non potuere videri:
Hunc vide in hoc uno est Celsus et Hippocrates.

ADFECTAS Italos et decantata locorum
Nomina post aliquot visere, PAULLE, dies.
Paulle senescentis (quae spes est) scipio patris,
Adspiret velis aura secunda tuis.
Ni pietas cauta est et rectio provida morum,
Utilis haud cuivis Italis ora viro est.
Quicquid agis, medicis sollerter ab auribus haere,
Inque tua nobis indole redde patrem.
Plus est, ex Italis unum te reddere Patrem,
Quam decies Italas pervolitasse plagas.

VIRGINITATIS honos anno Theodora secundo
Terra fui primum, deinceps caro: terra vicissim
Fio: diesque aderit, quum caro rursus ero.

NON tamen omnis amor et gloria viluit Artis:
Id docet exemplo nostra cathedra novo.
Quinque creat decies et quattuor illa MAGISTROS.
Hoc decus, hunc numerum quis putet esse levem?
Excitet ingenii vires Germana iuventus,
Et petat e doctis Musica sacra libris:
Non deerunt, meritos qui cultu mentis honestent,
Et statuant arti praemia digna suae.
Tuque Magistrorum, PETRE, nunc adscriberis Albo.
Et quisquam Musas nomen babere neget?

PAR hoc, legitimo quos foedere CHRISTE ligasti,
Fac te legitimo foedere semper ament.
Sic sat Honoris habent, sat Prolis, et AEris et AEvi.
Quicquid et heic usus poscit et esus opum.

PUNICEA, SCHOBERE, caput vestire tiara:
Sublimi cathedrae luce tenere librum:
Anello digitos auroque armare: nitenteis
Sectari pompa versicolore faces:
Et quae praeterea princeps Collega sophorum
Confieri graphicae vocis honore iubet:
Grande Magisterii sophos illud et ardua vulgi
Nomina non aequa conditione merent.
Insita quemque suae facies probat indolis: illa est,
Quae titulos digne sola merere potest.
Mitra, Faces, Cathedrae positus, Liber, Anulus, haec te
Non fecere sophum: sed tua Musa facit.

HEIC MICHAEL situs est PERGERUS. ut occidit, annum
Vivendo et quartam vicit olympiadem.
Vita Ratisbonae, Witebergae mors data vitae est:
Sed morti in caelis altera vita data est.
Wolfgangus patriae sacri pars ampla Senatus
Iure quod in filI morte queratur, habet.

CHORDAM tango hodie mutus Citharoedus; at hanc si
Movero, vocalis cras Citharoedus ero.

SI, qua parte sui quis peccat, plectitur illa;
Censet ut Iliados carmen, Homere, tuae:
Dic mihi, pro Troia cur Mars sit ad ilia ventris,
Sit Venus in dextra saucia facta manu.
Quid venter Martis, Veneris quid dextera peccat?
Quin mihi Mars dextra, sit rea ventre Venus!

THOMA, prime sodalium meorum,
Audisti, reor, ante concionem,
Hac quam LE ius habebat e cathedra.
Olim incredulitatis iste princeps
Thomas credere noluit; magistrum
Clauso fornicis excitatum ab antro,
Livorem nisi vulnerum videret,
Palparet nisi vulnerum recessus.
Tu, qui simplicitatis aestimator,
Immo maximus eius aemulator,
THOMA, credere forsit an ne quibis,
Natales tibi sint quod hae Calendae;
Hanc palpes nisi plectilem corollam;
Hos praesto nisi videris PHALEUCOS.

heic habet HERTELIUS cineres. in flore virili
Occidit. occasum Francia tota gemit.
Occidit Hertelius: nec adhuc tamen occidit omnis:
Principe parte sui Mente superstes agit.
Lacrimulam prope busta serens dic obvius, Huic sis
Terra levis:nulli nam fuit ipse gravis.
Cum tunica vetulos serpens novus exsuit annos:
Futilis excultum linquit hirundo lutum.
Cur ego sim invidiae, si corporis exsuo vestem?
Si terrae humano desero more lutum?
Me vocat in pugnam Satanas, Caro, Mundus et Orcus.
Nil ego cunctando praepes in arma ruens,
Esto ratum, dixi: Veniam satis omnibus unus.
Ut veni, ut vici. victor honore fruor.
EXI ANIMA, EXI ANIMA hoc odioso corporis antro.
Libera nunc tandem patria regna petes.
Istic tu caro lenta iace, mala sarcina vitae:
Debita iampridem vermibus esca, iace.
TERRA vale, vetus hospitium: novus hospitis hospes
Sum CHRISTI. tibi nil debeo, TERRA: vale.

CUR vice nunc gemina sis factus apostata, caussam
Hoc possum gemino dicere versiculo:
Quod deglutiret, baratrum sat ventris habebat:
Quod sub ventre fuit, nempe cibo caruit.

INSTAR quoddam operis cerebro faber ante figurat,
Iam quasi confecti quandam operis faciem:
Ne fanum aedificans clamosam utrinque tabernam
Ponat, et immundas ara sit inter haras.
Tu sive Orator sine lege pedestre quid audes,
Seu trahis ad certos verba Poeta modos;
Nil tibi Rhetoricae praecepta: vagaris ut erro:
Nec dicenda animo praecipis ante tuo:
Ordiris pacem: dein quot ferus Hannibal urbeis
Fregerit: Oscorum prandia finis habet: