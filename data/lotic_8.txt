Lotichius princeps Elegorum Teutonas inter
Inter uti priscos Albius Aeneadas :
Martia quodque fuit Flaccus tibi Roma , Melissus
Hoc melico nobis carmine nuper erat.
Felicem geminis te, Francica terra, poetis,
Teque simul, Panoris culta, quis esse neget?
Altera utrique dedit gratae primordia lucis,
Altera defunctos contumulavit humo.
Dilectae Musis animae salvete Deoque
O dyas Angelicis annumerata choris.
Donec erunt elegi, donec lyra casta, manebit
Vester honos: Vatum stat sine morte decus. S. S. L.