Occurrit tibi nemo quod libenter,
Quod quacumque venis fuga est et ingens
Circa te Ligurine solitudo
Quid sit scire cupis? nimis Poeta es.
Carmina scripsisti nuper, nunc retia tendis,
Insidias Avibus struis hic, Vulpesque Luposque
Impetis atque fugas lepores pavidos in campis,
Squamiferos capis et pisces in flumine mutos
Auceps, Piscator, Venator et ipse Poeta,
Aurea qui patriae dedit haec Epigrammata nostrae
Dic annon Vates aureus ille siet?