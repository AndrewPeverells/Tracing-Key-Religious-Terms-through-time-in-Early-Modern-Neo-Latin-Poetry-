Quia natus e puella es,
Debes amare nolens
Volensque tu puellam.
Curae fugae impotentis,
Exceptioque Mortis
Amanter est Amare.
Cum tu venis, Neaerae,
Fugit omnis, omnis ultre
Mortalitas recedit.
Procul imminens plateae
Spirat gradus tui mi
Praenuntium Cupido.
Ridente te, Deorum
Nihil invidere vitae
Nil osculante possum.
Simortuus forem, uno
Me suavio ex Averno
Reduceres, Neaera.
Pulvis futurus olim
Tibi pulveri futurae
Miscebor, o Neaera.
Venti rapacis Aura
Differre pulverem illum
Mistum semel, nequibit.
Rota temporis fugacis
Disiungere hos Amores,
Quae cuncta quit, nequibit.
Atomos vides Lucreti
Democritiuue lusus?
Iungemur his in ipsis.
Cum nil futura nostra
Sunt corpora ipsa nili
Natura sese amabit.
Qui iunxit hos amores
Disiungere ipse rursus
Iunctos semel nequibit.
Perennitatis iste
Confixus est Cupido
Clavo sibi trabali.
Aeternitas, Caducae
Quae cuncta prae se agit, nil
Amore ab hoc resolvet.

Lascivia in puella
Severitate certe
Et castior putanda.
Quidvis severa caelat.
Ignota nulla virtus
Laudabilis latende est,
Lascivia est cuivis,
Probare iudici aptae
Palam potitae voto.
Semper latere quod vult
Hoc suspicantur omnes
Malum, maloque peius
Vulgari, et explicato.
Lasciviam in puella
Laudant amantque cuncti,
Ita sed tamen, modum intra
Lascivia ut latescat.
Impuritas vocatur
Migrans modum venustas.

Tuum osculum, Neaera,
Dissuaviatus usque
Suavium osculorum,
Videor mihi Deorum
AcCumbere ad paratus,
Et poculis beatis
Haurire nectar illud,
Mortalitatis unde
Fungatur omne nomen.
Mortalitas abito,
Nihil mihi negoci
Peritur a vita, tecum est.
Vacat perire vulgo,
Sacer ipse sum Poeta,
Et osculationis
Suavissimae Imperator.
Vacat perire solis,
Neqeuntibus perire
A solvimente Amore.
Bis interire nullum
Lachesis coegit umquam.
Periens amore, mortem
Aliam timere nescit,
Nisi vita quae nova ipsi est.

Vatem Elegantiarum,
Veneris, Neaera, mystam,
Antistitem Leporum,
Sequimur tuum Secundum.
Secundus osculorum
Poeta delicatus,
Batavum cluit Catullus.
Secunde, Gratiarum
Ocelle, Lusionum
Labellum venustum,
Longum, Secunde, salve.
Fugiens, Diona, Romam
Ut trans mare est profecta,
Nullius in Labellis
Consedit, ut Secundi.
Apum inde, dulcilinguis
Exercitus, profectus
Cyprum pererrat omnem,
Paphiqe per roseta
Suave cantitando
Stipat Deae merum mel.
O Basium venustum,
O Cella mellis, a quo
Dulcedinem vel ipsa
Diona mutuetur.
O nectaris, Leporis,
Amoenitatis arca,
Suave osculum Secundi.
Tuosne, die vates,
Annos recidit atrox
Medio Atropos vigore?
Saevissima o Dearum,
Et Cum Dea esse possis
Velisque, suavitatis
Hoc osculum, Leporis
Oculum, Ioci Labellum,
Ver Elegantiae, Auram
Zephyri, Rosae maritam,
Contaminas secando!
Revivisce, die vates,
Atque e situ, et sepulcro
Nostros videto Lusus.
Geminum Cytherae ocellum
Fors posteri videbunt
Rosilluli et Secundi.

Et Iulii Monarchae
Pectus, sacrum Gradivo,
Descendit ad Leporeis
Cupidinis protervi.
O Ludibunda, vates,
O Ridibunda, semper,
O Natio Proterva.
Vestro potest honori
Accedere ecquid, altum
Magis, et magis decorum,
Quam Caesaris Monarchae
Quod Martia illa vestros
Anima choros frequentat.
Mavorte Cum Gradivo
Verum est cubare Cyprin,
Cum Scaliger, Deorum
Gens, Martius Poeta,
Facere et tonare sacra
Adsuetus ante bella,
Cubiculo Dionae
Affigit acria arma.
O Concinentium alma et
Suprema vox Polorum,
Naturae io Smaragde,
Berille terrae, Olympi
O unio unice; ergo
Tuo quoque a Lepore,
Venustior Diona est.
Fuit ante dulce amare,
Nunc gloriosa res est,
Maro eruditione,
Papinius Furore,
Naso ingeni vigore,
Vatum putentur esse
Regesque Principesque,
Tria Caesar unus istae
Solusque vindicavit.
Felix ei Secundum
Quem fata distinarunt
Est nemo par futurus,
Dum scriptitare versus
Volent pii Poetae,
Sub imperantis huius
Bene fascibus iacebunt.

Licet malum videri
Queat impiumque paullu ,
Tamen hoc negare nemo
Iustum esse possit unus,
Nisi interesse si quis
Sua confitebitur, quem
A iudicis sereni
Leges honore pellunt.
Puella succi plena,
Sene nupta Cum rigente,
Nisi qua rigere parte
Eum velit puella.
Cum corneo, nisi qua
Vult corneum puella,
Ibi aquaque maceratum
Oleoque delibutum
Lorum trahente molle,
Quod ante se fuisse
Avi sui putavit
Pater ipsius. Puella
Nuptae, inquio, senili
Tali sepulcro, amare
Iuvenem potest potentene
Favente iure summo.
Id nemo ei negabit
Nisi aridus, trahensque
Animam gravi sepulcro
Ut larviale monstrum.
Quid enim senes sepulti
Volunt sivi ad puellas?
Quid noctua ad Dionam?
Praecepta dent iuventae
Decet, fuisse quos iam
Fatetur ipse pallor.
Ut tam gravi absque damno
Riderier queant Cum
Dedocta iam sibipsis
Alios docere tendunt.
At palpitatione
Flores perire longa
Damnum est periculosi
Exempli, et expiandi
Vexantium periclo.

O Flos venuste rerum,
Alacriore nemo
Qui floruit vigore.
Flos o venuste rerum,
O nubilis puella,
Sic te cruenta Lethi
Via messuit virentem!
Claude hortulos patenteis
Erycina; claude, Livor,
Rosis tuis malum omen
Penetrat tuum Rosetum!
Flos o venuste rerum,
Rerum Rosa, o puella,
Horti pyrope mollis,
Florum omnium Smaragde.
Berille, Margartum,
Florum unio atque Sagde,
Ocelle, Corculumque
Horti, iaces puella!
Tecum Venus moriri
Tecum velit Cupido,
O Lacrymae atque luctus
Summos quatis Deorum!
Quae pausa dein futura est
Plangendi et egerendi
Lacrymas fluore tanto
Quanto Albis insolescat!
Tui, Diona, Fastus,
Tui, Cupido, Risus,
Tui, Lepor, Favores,
Uno cubant feretro.
O nubilis puella,
Nullo potit a lusu,
Procis petita mille
Sine te iaces sepulcro.
Quid attinet fuisse
Primam omnium Lepore,
Formositate, cultu,
Primae cui cadendum est.
Rosa nubilis tumebat
Calycis labella pandens,
Nemo inde non Corollae
Sidus suae petebat.
Mille inter eligendus
Tenerae manebat unus,
Sperabat omnis unam
Tenerae Chorus iuventa.
Nunc illa, vester ardor,
Vester, iuventa, fulgor,
Cui quique se probare
Putabat esse dium.
Illa illa nunc puella,
O flebilis Iuventus,
Iacet in tuo sepulcro,
Hac tu sepulta tota es.
Rerum nitor, Rosae orbis,
Elanguit, stupetque,
Venusta flamma Olympi
O flebilis iuventa
Quam flebilis virendo es,
Mors est, vigere vestra,
Huic imminent Averni.
Si quae superstes isti
Es uspiam, puella,
Pari decore compta,
Pari Lepore culta,
Ceu rapto ama, atque fructum
Aetatis utere almo,
Periculosa res est
Differre, quod caducum est.
Arbitris impotentis
Domini est superba vita,
Cum maxime illa laeta est,
Tum maximo in periclo est.
Flos nuntius propinqui
Praecurrit arma fati,
Iam stricta Cum nitescit,
Novacula est capillo.
Si te ipsa vis Vigoris
Fraudare fructu Amati,
Iure, o puella, perdis
Quod invides tibi ipsi.
Praesens quoque hora nulla est,
Exceptione tuta
Fati ruentis, illa
Adedit brevem Corollam.
Nasci, interire, sape
Distare momine uno
Non imperan; perivit
Dum nasci homo putatur.
Et quantula ipsa floris
Est hora, vel manentis?
Dum cogitas, et unguem
Deliberas, sepulta es.
Hoc e suo sepulcro
Proclamat haec puella,
Damnum tuli morando,
Amate dum potestis.
Fugit Aura, ventus exit,
Exstinguiturque Flamma,
Sonus auribus recedit.
Sic vita nostra transit.
Folium virens, Favoni
Quod Aura procreavit,
Transversa vis furentis
Bareae perire mandat.
Aliud, genente vere,
Eadem arbor efferet, sic
Hominum perire saecla
Idem videbit annus.
Caduca vota nostra
Ut fata non canam, sunt.
Quis omnium virendo
Oblitus est cadendi?
Suavissima inquilina
Horti, Diona, vestri,
Rosa clamate e sepulcro
Hoc ad suam Iuventam.
Iuventa cur tenere
Nescire te tenendo
Potui? o Iuventa, simi
Eadem redire posses!
Sed illa, io puellae,
Semel, semel, caduca est.
Nulli redivit umquam,
Nec a Diis amato.

Neaera, nomen istud
Excusserit Iuventus
Tamen tuum illa nomen
Rescire me nequibit
Prodente verum! An ergo
Ignota, denegabis
Lusum tibi latenti?
Latuit Corinna vulgus.
Criticos latet sagacis
Et nunc Corinna naris.
Quis Cynthiam, quis omnes
Vatum notat puellas
Vocabulis Poeta
Criticusve veri verbis?
Late, Neaera, vero
Late, Neaera, falso
Vulgum vocabulo omnem,
Mihi dum sies Neaera,
Ego Cum voco Neaeram.
Umbram tui Leporis
Maledicat ille longum
Cum Stoico magister
Supercili rigore,
Viventium atra febris.
Tibi sit, Neaera, mecum
Bene, dum latemus ambo,
Male audiam lubenter.

Heri Cum obambularem
Fontisculum ad nitetem ,
Mihi obvius strepebat
Vetulus, Neaera, quidam.
Vetulo vetusta barbae
Peram usque defluebat,
Peram ille sustinebat
Gravem, et gravi bacillo
Gradum suum tenebat.
Ah, o, vetustiorum
Cynicorum, imago, dixi,
Silicernium vetustum,
Quid obambulas, tibique
Obmurmuras iocosi?
Puer facete, dixit,
Ego sum Deus Cupido
Finxere quem Poetae
Puerum esse delicatum,
Is aridus senex sum
Quid amabile in sepulcro
Geris tuo, o Cynisce,
Cupidinem ut putemus
Genii senem putentis?
Peram reclusit ille,
Et nescio quid inde
Mihi tradidit vorandum,
Uti se Deum putarem
Cupidinis potentem.
Neaera, in me amabis,
Hoc illico vorabo,
Si denegas puello
Mox offeres seniclo .

Fui, Neaera, campi.
Agitur quid, o Rosille,
Rogat Neaera, campi?
Regnum est pioru amantum
Illic, Neaera, solum.
Et amabiles Poetae
Modimperant Choreis
Anacreonte saltu.
Durorum ibi severam
Poenam est viere amantum.
Ut nobileis puellae,
Formositate in orbe
Viventium superbae,
Sine veste, cultu, ad imam
Tonsae cutem usque, semper,
Torsere qua puellos,
Crudelitate clament
Sine morte se interire.
Oppansa pars ad auras
Torretur igne, subter
Argenteo ambulante
Rivo, sed ad fluentum
Cum labra iam propinquant
Puellae anhelitantis,
Venti repente turbo
Sursum elevat puellam
Et invidet liquorem.
Pars alter a in supinum
Mutata marmor adstat,
Sed marmori illa secta est
Ut sentiat flagellum
Megaera quod coruscat.
Pars prostituta porro
Nigerrimis, ad Orcum
Quotquot Syena mittit,
Florem dat invidendum,
Quem invidit hic Lepori.
Mustelae et hinc et illinc
Loca feta poena oberrant.
Quid illae habent? rogabam,
Sunt, inquiunt, puellae
Nimis nimisque durae,
Quae noluere quondam
Quod foeminas decebat.
Nunc ore parturire
Nemesis iubet superbas.
Quid caetera eloquar? sunt
Horrenda, vita, dictu.
Tu mitis esto nobis.

Novas obire pugnas
Non desitis vetustis
Etiam, Cupido mandat.
Cupido quod iubebit
Non integrum est negare.
Quod imperat Voluptas,
Leges valete, Lex est.
Amabilis puella
Da suaviter puello,
Puella, te osculandam.
Iam iam furit Iuventas,
Brevis hora floris huius.
Mortem semel sequendam
Spectabimus, puella.
Pugna ergo pugnam, in hostem
Cunctis profecta nervis.
Non solvet ille pugnam,
Sed corpore hunc premet, quo
Loco orsus est, Gradivum.
Catilina fortis olim
Ob patriam igne, ferro;
Temeratam, obire promtus
Non inter It inultus.
Ego ille, tantus armis,
Nulli reus piaclo,
Inultus occidam? non
Non, hoc puella poscit.
Puella tum tropaeum
Figet frequenter ex se,
Puella Cum frequenter
Per me peribit in se.
Pugna o puella, pugna
Sine missione pugnam,
Tuba classicum Lyaei
Canit, accinit Cupido,
Typanum Chorea pulsat.
Rapidus furit Lyaeus
Num eri perire malunt
Conturbat hos Iacchus.
Thasii venite versus
Liber pater Poetam
Furibundum agit, videtin
Thyrsum, facem Cytheres?
SucCumbe iam puella,
Nolis velis, Deo non
Potes obstitisse tanto.

Putavimus Rosillum,
At ille mansit istic.
Mansit Rosillus istic
Verum est, puella bella,
Tamen Rosillus illuc
Abiit, puella bella.
Abire ei redire est,
Quem volt Amor manere.
Redimus atque abimus,
Abit uni ante nos redimus,
Utroque nos manemus.

Ciconia illa longa
Nuper Gruem osculata est
Tumet hoc, crepatque fastu.
Ciconia illa longa
Tumeat crepetque longum.
Ranas habet Poetas,
Quas devoret canenteis.
Alauda vestra non volt
Hoc praemio, Neaera,
Album vocare nigrum,
Aquilam gruem aestimare.

Ocellus iste cur me
Toties, Neaera, pulsat?
Non ille de duobus
Alter, supercili quos
Niger coronat arcus.
Sed ille, qui e labellis
Tuis videt iocosum,
Et ore semaperto
Hirquum osculum penetrans
Ab usque corculo ignem
Inspirat in meum cor.
Pulsare nuper istud
Excogitavit ille.
Quotiesque prospicit, iam
Meditatur ille pugnam.
Olim nequibat istuc
Non, hercle, factitabat.
Nam Cum deinde linguae
Duellulum movebunt
Osculum tuum timendum est.
Pugna illa saviorum
Impar futura porro est.

Obambulabam ad istas
Fores, mea unde vita est.
Offendimus lapillo.
Ah ah veni Neaera,
Ah ah veni Neaera,
Offendimus lapillo.
Offendis, o Rosille.
Papillulas reclusit
Strophio decente vinctas
Rosillulo Neaera.
Nearula hinc Rosillo
Diem repente fecit.
Dies Amoris illa est

Quale Asia ad fluenta
Carmen canunt Oloreis
Melos, Diona, tale
Tibi occino Rosillus.
Viden ut mi acuta febris
Cor exedat iocosum?
Ut oscula illa bella
Expalleant ruborem?
Ut flammeis ocellis
Fugiant Amoris igneis?
Velox tuam ad Choream
Et erudita planta
Cutis est et es cutem intra.
O blanduli Lepores,
O mobiles Choreae,
O tortiles Susurri,
Amabileisque Lusus,
Ioci, Cupido, Suctus,
Suavissimorum o omne
Genus suaviorum,
Cachinnuli petaces,
Arrisuli impetraces,
Et mille Ludiorum
Iuvenculum Choreae,
Sine nomine absque Lege,
Numero, modoque, turba
Placent iuncularum,
Lubent iuncularum,
Vexat iuncularum,
Digitritiuncularum,
Pedepressiuncularum,
Tativulsiuncularum,
Contentiuncularum,
Rixatiuncularum,
Tractatiuncularum,
Repulsiuncularum,
Subreptiuncularum,
Astutiuncularum,
Coactiuncularum,
Concessiuncularum,
Repetentiuncularum,
Pugnatiuncularum,
Vincentiuncularum,
Subiectiuncularum,
Evasiuncularum,
Reprensiuncularum,
Retinentiuncularum,
Assertiuncularum,
Compressiuncularum,
Amplexiuncularum,
Religatiuncularum,
Vigilantiuncularum,
Stertentiuncularum,
Simulatiuncularum,
Deceptiuncelarum,
Irrisiuncularum,
Repensiuncularum,
Patientiuncularum,
Ptientiuncularum,
Resolutiuncularum,
Cubatiuncularum,
Halatiuncularum,
Defessiuncularum,
Surgentiuncularum,
Nolentiuncularum,
Remansiuncularum,
Volentiuncularum,
Iteratiunculaerum,
Hoerentiuncularum,
Aratiuncularum,
Rigatiuncularum,
Adactiuncularum,
Liquentiuncularum,
Oppletiuncularum,
Attractiuncularum,
Exhausiuncularum,
Petulantiuncularum,
Prurientiuncularum,
Negatiuncularum,
Confessiuncularum,
Non possiuncularum,
Remor atiuncularum,
Refectiuncularum,
Aggressiuncularum,
Repatratiuncularum,
Genus omne; quid necesse est
Vocabulis notari
Notata nemini umquam?
Genus omne, singulaeque
Valete Amoris arteis,
Arteis Leporis, artes
Charitum, Ioci, Diones,
Valete ad unicam omneis,
Et singuli valete.
Viventium relinquit
Numeros, Rosillus ille,
Ille ille delicatus
Lubentiae Poeta,
Anacreon Latinus,
Veneris modo Officinam,
Neaerulae Officinam,
Prodens Anacreonti,
Febre interibit. Ah me
Amore quam perire
Dignum magis Poeta!
Vale, vale, Neaera,
Iam vox relinguit illum
Tamen, Neaera, clamat.
Clamare iam nequit, iam
Singultit, o Neaera,
Vale, vale, Neaera,
Per It febri Rosillus.
Sil Sil lulus Rosillus
Neaer Neaer Neaera.

Ut maceremur omneis;
Tamen interimus omneis;
Ut gaudeamus omneis,
Tamen interimus omneis:
Ne maceremur omneis
Quia gaudeamus omneis.
Nisi gaudeamus omneis
Volo maceremur omneis;
Tamen interimus omneis,
Volo gaudeamus omneis.

Haec febris interivit:
Nova febris est febrilis
Meminisse bilis, illa
Male febris interibit
Meminisse si recusas.
Ciatum puer Lyaeo
Plenum affabre ministra;
Ciato fugata febris
Memoria consilescat.
Bene sit meae Neaerae,
Salutem ei propino
Qui proximus, Neaerae.
Hanc ebibamus omnem
Maneat ut illam ea omnis.

Frustra putas iocari,
Amasium Neaerae?
Frustra putas, modo illud
Ob Carmen, ob Leporem,
Ob Anacreontis oestrum,
Ob mille lusionum
Genera, atque Cantionum
Amasium suum ter
Suaviata pusa est.

Sit Virgili aureorum
Versu mereri acerves,
Papiniusque iactet
Se Caesaris scatentem
Auro tulisse vestem
Cilicis sit Oppiani
Bis dena millia auri
Totidem aureis referre
A versibus merentem.
Nos basiationum
Stipendio meremus,
Ter quinque carmina uno
Si basio rependar
Dites facit Neaerae.
Sed scine, lector, istud
Quo pacto ego aestimem? uno
Abasio ipsa centum
Nascuntur inde porro.
A basiusque centum
Nascuntur ipsa mille.
A basiisque mille
Ducenta millia, uno
Protelo, ita exiguntur
Bis mille uti supersunt.
Bis mille Cum supersunt
Et illa digeruntur,
Quingentae eis superunt
Suaviationes,
Et basiationes,
Et osculationes.

Fontisculus minutust,
Intensione magna
Cum me labor fatigat,
Fontisculo lavamur.
Sed arbor hinc et inde
Fontisculum tuetur,
Nici volt Neaera nos in
Fontisculo lavari
Ingratiis Neaerae
Fontisculo abstinandum est.
Fontisculus Neaerae
Semper, furente sole,
Frigus facit lavanti,
Semper rigente bruma
Aestum facit lavanti.
Fontisculo in Neaerae
Mihi musculus minutus,
Sed oppido facetus,
Pronuper est sepultus.
Animam reliquit illic
Ah musculus facetus.
Pande hortuli, Neaera
Fontisculum tui, ecce
Novum ego, favente Amore,
Here musculum prehendi,
Hunc in tui hortuli ille
Fontisculo, Neaera,
Sepelire nunc lubido est.

Rogabam ego Neaeram:
Mea vita, da mihi istud
Quod des licet petenti
Semper, nihil, Neaera
Amittere inde possis.
Dabo, inquit, o Rosille,
Sed hac tibi petitum
Lege, ut dare ipsa porro
Quoties velim, receptes.
O Amabilis Neaera,
Non est Midam esse tanti,
Midave ditiorem
Munusculis Neaerae.
Avarus esse nolo
Capiendo, quo profundam
Patrimonium peculi.
Volo esse liberalis,
Donatione vestra,
Acceptione nostra.

Cum te osculum impetravi
Tu nesio-quid addis,
Suavissma Hypsithilla.
Sed nescio-quid istud
Sentire nos fatemur
Animae intima in medulla.
Munis mea Hypsithillae,
Pro nescio-quo ego illo
Quid gratius rependam
Nescire dico, et istud
Contestor, Hypsithilla,
Testatione magna.

Quid hystricem coruscas
Barbae, Caper, superbae?
Et Martium tueris,
Ut filius Furoruis,
equum Gradivi ut unus?
Nil barbam ego aestimo istam
Nihil est furore toto.
Vereor tuam, o Neaera,
Neaera pulchra , barbam.
Hoc barbulae triumphant
Puellularum, hiatus
Olentium Caprorum
Quos milites vocamus,
Horrentibus capillis.
Nemo puellulae umquam
Veneratus est sat apte,
Sat barbulam decenter,
Genibus nisi supinis.
I nunc, superbe miles,
Et hystricem timendum
Amantibus corusca.
Sed hystricem timendum
Submitte prae puellae
Quod dicere impudicum est.

Samii senis fuissent
Si scita vera, quae nunc
Prae falsitate sordent,
Homo non ego fuissem,
Non essem, ubi hinc redirem
Eo, unde sum profectus,
Sed osculum puellae,
Sed suavium Neaerae,
Hoc essem ego et fuissem.

Pastore sic locuta est
Cum Latmio Diana.
Speculum vides Dianae,
Bovipediasque bigas
Tacito stetisse caelo?
Mirabar istud, inquit
Pastor, Diana, dudum.
Sed si tibi stetisse
Riga illa delicata
Poterit tui, o venuste,
Tauri, Diana curret.
Biga stetit puelli
Temone Tauricorni,
Bigae at Deae cucurrit.

Salta, puella, salta,
Inebriare saltu.
Zenona quis vetantem
Moratur, et boantem,
Anacreon ubi hac stat?
Salta, puella, salta,
Inebriare saltu.
Cantona quis veretur
Ubi Rosillus hac stat?

Alcaeus, Ibycusque,
Simonides, et Alcman,
Fuere; Anacreonta
Orco adserit Cupido.
Scazonte Cum severo
Lyra Tarrii peribit,
Anacreonte molli
Lyra Tarrii manebit.

Pavone Cum superbo
Noli, Neaera mollis,
Nimium iocari inepte.
Colla illae fastuosa
Cum ponet iste pavo,
Venter tuus tumebit.

Haec olla, qua Smaragdo
Uno extudit Cupide,
Ut Euclionis olla
Gustodienda sancte,
Semper mihi meo armo
Haec olla gestitanda est.
Quaeris, quid ollam in istane
Infuderit Cupido,
Suapte quam Smaragdo
Manu extudit Cupido?
Sunt Nuptiae Neaerae.