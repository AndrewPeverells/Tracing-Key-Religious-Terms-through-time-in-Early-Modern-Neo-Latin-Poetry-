Cum licet ancipitis sectabere commoda cancri:
Et quovis disces vivere posse solo:
Qui fraudatus aquis: sicco tamen aere vivit:
Et lento properans itque, natatque gradu.
Hostem quando fugit, qui prospicit ante: retroque
Paulatim carpit quas iuvat ire vias.
Si nocet ire: gradum revocabis: at ante quid obstet
Spectabis: rebus prospiciesque tuis.

Urticam si quis contingat molliter, uret:
Et timidas laedet tacta borago manus.
Haec tamen intrepido franguntur spicula pressu:
Hacque omnis subito pellitur arte dolor.
Res ago: non magnis nec neglige viribus hostem:
Sed leve quo poteris robore tolle malum.

Squamosum crocodilus alit, perimitque draconem:
Et sua disrumpit sanguine membra culex.
Hic sitit humanus dum ruperit ilia sanguis:
Et sitit hic dum sint ilia rupta, merum.
Si licet, optatis tua comple gaudia rebus:
Sed cave ne superet laeta cupido modum.

Saxum quo petitur frendenti percitus ira,
Dentatoque fremens arripit ore canis.
Suscitat ista canis spectantibus ultio risum:
Quem morsus iactu laedit, obestque magis.
Si quid es ulturus causas exquire, modumque,
Ne temerata prior sit ratione manus.

Cernis ut optatis fecunda est messibus aestas:
Et dominum quanto foenore ditet ager.
Una sed ecce alias supereminet inter aristas:
Quae celsa erectum tollit ad astra caput.
Scilicet haec multis, at inanibus aucta locellis
Effertur: dum nil quo retrahatur, habet.
Quem levis assurgens effert doctrina, superbit.
Nam scit, qui doctum se putat esse, nihil.

Aspice quam grato niteatque micetque colore
Malum, virgo sua quod gerit ista manu.
Exteriora placent forma: meliore sed usu
Praestant, quae tenui cortice tecta latent.
Quisquis es ipse tuo nimium ne crede colori.
Cortex hic suibus, qui nitet, obicitur.
Internas etiam virtutibus excole partes:
Externum ut superet mens bonitate decus.

Horrea sollerti dexteritate vehit.
Incubat in molles figens sua spicula baccas:
Hocque ferens tecto corpore pondus, abit.
Cornua si tauros: hunc et sua tela tuentur:
Tempore tela ferunt haec quoque pacis opem.
Quae bello virtus, et quae prudentia bello
Profuit: haec etiam pace probata iuvat.

Crebris ut saliat latratibus ecce catellum:
Qui fugat intrepidos, persequiturque canes.
Magnaque cum diro minitetur vulnera morsu:
Solo dispereunt voxque, minaeque sono.
Irrita promoto convitia despice gressu:
Quasque movet nullis viribus ira minas.

Rustica plebs nimium civilibus invida formis,
Quidvis pro pulchro, si modo prosit, habet.
Nostra sed urbanos praefert Respublica mores,
Hacque cavet ne quod desit in urbe decus.
Si datur, atque decet, non est spernenda voluptas:
Auctorem quae se gaudet habere Deum.

Ditans ditesco, nec sunt mihi munera fraudi:
Me ferus accurrens cum populatur aper:
Qui iuvat effossis rostro radicibus: et quod
Auctum cumque putes posse nocere, vorat.
Si quid surripitur tibi quod tamen utile non sit:
Hoc tibi iacturae non decet esse loco.

Tollitur oppositae lanx altera pondere lancis:
Sursum nempe minus pondera pondus agunt.
Ergo suis ut te delictis evehat alter:
Culpa vide laudes ne gravet ulla tuas.

Fertilis exhilarat sperantes terra colonos:
Huic quae mandarint semina quando putrent.
Solis enim tandem vivent agitata calore:
Multaque fecundo foenore grana ferent.
Quin et nostra Dei iussu putrefacta resurgent:
Ut repetant animas corpora quaeque suas.
Spem facit hanc isto nobis emblemate Christus:
Pulso ut certa metu sit, stabilisque fides.

Cum glacialis hiems amplissima flumina duret:
Stagnantesque suo frigore cogat aquas:
Non sinit hunc fontem, rivumque gelascere motus:
Atque citata gelu dum fluit unda cavet.
Quin Sudore gelu sic pellimus: et procul actam
Sedula pauperiem cura, laborque fugant.

Fumus praeclarum qui flammae lumen obumbrat:
Conspicuus non est hic sine luce tamen.
Atque ita saepe leves in aperto corpore naevos
Candida conspicuos forma, gravesque facit.
Inclita quin etiam virtus leve crimen adauget:
Qualia in obscuris crimina saepe latent.

Efferus humanas crudelia pabula carnes
Mactat, et insano devorat ore lupus.
At furor iste tamen saturato ventre recedit:
Mitis et est subito qui ferus ante fuit.
Cur bene moratum te faustis copia rebus
Non faciat: mitem si facit esca lupum?

Quae spreto virides peragrabat murmure silvas:
Libera difficilem quaerere iussa cibum:
Haec replet exsultans grato resonantia cantu
Atria: deque cibo certa triumphat avis.
Saepe iuventutem neglectae insania legis:
Et libertatis saepe fefellit amor.
Provida quando regens lex utile iungit honesto:
Huius quisque sua sponte subito iugum.

Fructus quaeque suos, quae floruit, exhibet arbor:
Hocque suae signum fertilitatis habet.
Virtutis pueri flos est reverentia vestrae:
Et vera iunctus cum probitate timor.
Flos quoque doctrinam mentis praecedit acumen
Et stabili doctos sedulitate facit.

Quod non siderei superet constantia motus.
Sidera nempe Dei veracia dicta, fidemque
Auctoris referunt sui, probantque.
Et nos haec etiam spectata exempla sequemur:
Ut sit nostra Deo fides, et astris
Conformata: metu cadatque nullo:
Quamque suo nequeant mendacia flectere nisu.

Navis ut offendens vi fluminis acta superbum
Dulcia Brisaci gustantes pocula montis,
Absque cibo bibimus strenue, et absque siti.
Ast aqua nos subito pernicibus extulit undis:
Atque salus, quod mors debuit esse, fuit.
Ne nimis effrenes fortunae horresce procellas:
Ipsa etiam veniet morte vocata salus.

Scorpius oppugnat, quod contulit ante venenum:
Cladis at est usu certa medela suae.
Multaque producens animalia noxia tellus:
Nil tamen est, quod non a se data damna rependat:
Et quod non aliqua dote, vel arte iuvet.
Quisquis es ergo tuis enitere viribus: ut si
Possis ex aliqua parte iuvare, iuves:
Ne te dicatur nihil esse nocentius ipso:
Et prodesse minus te quoque posse nihil.

Si non est acri spectabilis auctio sensu:
Assidue crescit quaelibet herba tamen.
Nec sugit haec, ubi res excreverit, auctio sensum:
Cunctaque cum suerint aucta, videre licet.
Discitur haud celeri (iuvenes modo pergite) fructu:
Nec mora sollicitos terreat ulla pedes.
Et bona de multis conquirite semina rebus:
Certa, gravisque suo tempore messis erit.

Aureus assiduo late sua munera motu,
Ieiunoque vigens corpore Phoebus agit
Nullaque cum tantum foveant alimenta calorem:
Perpetuo fulgens hic tamen igne manet.
Et Deus ex nihilo qui totum condidit orbem:
De toto a nobis exigit orbe nihil.
Qua potes ergo fide solemque imitare, DEUMque,
Et prompta gratis daque, iuvaque manu.

Quae prima ramos ab origine protulit arbor:
Et fructu, et propria prole beata viget.
Atque ita clara boni prudentia principis exstat:
Qui regit, et propria res agit arte suas.
Stirps ferat illaeso (si sit bona) caudice fructum:
Ne varia noceas insitione magis.

Naturae pergrata nocet nimis aucta voluptas:
Nec bona vina parum largius hausta nocent.
Copia quando placet rerum, vel honor, vel amici:
Corporis et robur, forma, colorque placent.
Noveris haec itidem cum prosint, posse nocere:
Nam bona sunt damnis, damnaque mixta bonis.

Quaelibet a prima succrescit origine planta:
Imaque supremis suntque vigentque prius.
Naturam artifices opus aggrediendo sequuntur:
Quin etiam nobis haec imitanda venit.
Discere quando voles, amplectere proxima primum:
Haec si percipias, inde remota petes.

Cernis ut ex una multi radice ferantur
Cauliculi, cupida qui retinentur humo.
Hic ubi terra novis plantam radicibus auget:
Amplificatque suum multa propago genus.
Et bene fulta novis radicibus, auctaque virtus
Iniusto firmum pectore robur habet.

Cernis ut erumpunt inter dumeta, vepresque:
Laetaque fragranti lilia flore vigent.
Gallia nonne vides ter denos quanta per annos
Bella ducum effuso tincta cruore ferat?
Navarraeque vides inter tot proelia regem,
Victo exsultantes ut gerit hoste manus?
Quem ne tantilla dignata est Gallia parte:
Terras hic omnes ecce, virosque tenet.

Praeruptum ex humili conscendit origine montem,
Impulsuque levis prosilit unda rotae.
Si quibus ingenium natura, et stirpis honorem:
Et fortuna nimis parca negavit opes.
Sperate, et certo vires, animumque labori:
Vestraque caelesti credite vota DEO.
Magnas saepe frequens industria perficit artes:
Cum vis securos ingeniosa facit.

Cum grave candenti molliverit igne metallum
Hoc flectet facili quo volet arte faber.
At si durities pulso fuget igne calorem:
Defessas ludent spesque, laborque manus.
Commoda susceptis captata occasio rebus:
Eventu faciles prosperiore facit.

Si quem deflectas magno molimine ramum:
Huius ab extrema parte resurget apex.
Totus et infracta summum virtute cacumen
Iniustam fugiens vimque, manumque, petet.
Exsurgens multo, stabilitaque tempore virtus,
Nullo devictum robore robur habet.
Et si forte graves fortunae iniuria casus
Inferat: haud ullo victa labore iacet.

Haec clarum exsultans amplectitur herbula solem:
Cuius et expasso munera flore capit.
Laeto disce puer benefacta rependere vultu:
Si tua non habeat res, neque verba locum.

Vitra haec transmittunt solam sine frigore lucem:
Duraque perspicuis associata iuvant.
Si sit honestati constantia iuncta, iuvabit.
Nam melites constans est leviore bonum.

Si sapis ardentes nimium ne comprime prunas,
Si qua sit in nuda forte ferenda manu.
Mollibus emungit digitis ancilla lucernam:
Qui nequeunt instar forcipis esse fabro.
Non eadem vis est unius in omnibus ignis.
Nec pariter quaevis omnibus ira nocet.
Nam si quae non est sine viribus, illa prematur:
Compressu ex surgens urit, obestque magis.

Fessa quiete suas rest aurant corpora vires:
Et fit fertilior quando quiescit ager.
Sic hiemalis habet sua commoda frigoris aestas:
Somniferaeque dies commoda noctis habet.
Quin et honoratae requiescent munia mentis:
Ut reparent vires mens, animusque suas.

Immotamne vides quae iacet hic pilam?
Haec per se leviter pulsa movebitur:
Et si non moveas amplius: haec tamen
Perget sponte suum perficiens iter.
Sunt quibus ad certas mens est bene mobilis artes:
Plurima qui proprio discere marte solent.
Quisquis es ex te ipso qui discis, disce moveri:
Unius hoc non est namque docentis opus.

Ut globus horrendo sonitu vibratur, et igne:
Ursus forte metu membra movente fugit.
Sed redit, et magno grassatur in obvia motu:
Intactumque sinunt ira, furorque nihil.
Res age: nec primo sese tua protinus aestu
Efferat: intremulas nec ruat ira manus.
Sed brevis hanc paulum potius mora temperet iram:
Dum reparent vires mens, animusque suas.
Postea iure tuos, vel apertis viribus hostes,
Aut quacumque licet fraude, vel arte petas.

Fixus in hunc cuneus qui magno est robore truncum:
Nullis evelli viribus inde potest.
Una sed ars superest, quam cognita causa docebit:
Ex immobilibus causa petenda labris.
Haec labra divellas iterato vulneris ictu:
Et fracto cuneus carcere liber erit.
Si bene quid facias, suscepto insiste labori:
Ne sit quid frustra constituisse pudor.

Solus truncata consistit in arbore caudex:
Nulliusque boni germina floris habet.
Quinon est aptis ad munera moribus: et quem
Solum ducit iners, et sine mente caput.
Hic sine flore manens est, et sine palmite truncus:
Cui nec vitae usus, nec rationis inest.
Praeclaris igitur virtutibus excole mentem:
Teque tuis vivum viribus esse proba.

Fragrantes roseo rosas odore
Pergratus decorat color: sed idem
Multis rebus inest color: rosarum
Unus cum sit odor comes perennis.
Conservant humana duae consortia dotes:
Hic amor: et certa est hic in amore fides.
At si desit odor non est rosa vera colore:
Talis et inconstans est amor absque fide.

Portio tam valide non continet una: sed omni
Haec ex parte suum vincula robur habent:
Quae cito solvuntur partem si solveris unam:
Et quavis etiam parte cadente cadunt.
Haud secus est constans sacrae perfectio legis,
Si praecepta colas omnia: iustus eris.
At si lege tamen quicquam deliqueris una:
Virtutes sequitur gloria nulla tuas.

Cernis ut exsultans excelsa in rupe superbit
Fons hic et nitidas eiaculatur aquas.
Nempe quod ex alto descenderit incita monte:
Ascensu faciles efficit unda gradus.
Qui se parendo primis submiserit annis
Ex alta veteres stirpe secutus avos:
Hunc facili doctrina gradu: Laus stirpis in altum,
Et virtus humili tempore parta ferent.

Iuncta ceres lupulo dulcis parit aemula vini
Pocula: si dulces adiiciantur aquae.
Acrem nempe sua lupulum dulcedine mulcent:
Et suavem faciunt unda, ceresque zythum.
Mollia si duris: et dulcibus acria iungas:
Tractandis ratio haec optima rebus erit.

Hic me conculcans, cui munera largior, hospes
Obruit, ingrata dilaceratque manu.
Commoda saepe malis haec est occasio rebus:
Donaque saepe manus quando capescit , obest.
Forte quis acceptum si dat tibi munus, et offert:
Ingratus ne sis accipiendo cave.

Naufraga quem medio tempestas aequore iactat,
Hunc media tutum parte tabella vehit.
Si tamen extremas fluxo terat assere partes:
Hunc alto merget versa tabella mari.
Qua res quaeque suas coniunxerit aspice vires:
Haec ut ab hac ipsa te quoque parte iuvet.

Parvus ut excelso qui lapsus ab aethere fertur,
Ictu quemque ferit deteriore lapis.
Haud secus offensi cum principis ira moratur:
Poena tamen gravior tempore facta venit.
Nempe lacessitas alit indignatio vires:
Maius et est multo quam fuit ante malum.

Volvitur tangente globus puello.
Sed viros ludunt validos, suoque
Sede consistunt cubicis resecta.
Saxa figuris.
Vir bonus, et reserens constantibus omnia verbis,
Cuius et in factis statque vigetque fides.
Dignus hic est prudens sibi quem respublica iungat:
Et qui consilio resque virosque regat.

Qui volet ire procul, variasque invisere gentes:
Hoc emblema suis applicet usibus.
Pocula multiplices vino tribuentia formas
Conservant veteres omnia terminos.
Cedit, et ad formas vinum se comparat omnes:
Qualemcumque ferat quaeque capacitas.
Et mutare tuos, et ad hospitis advena mores
Conformare bono te decet exitu.

Annon insipidos nimisque dulces
Usu sal modico probe palatis
Arridere facit cibos? quid autem
Usu si nimio? peribit omnis
Quem quaerit bonitas coquus saporis.
Si quas condecorant iocus, et vexatio mensas:
Et si grata lepor verba, virosque facit.
Attamen haec gravibus sal sunt, et aromata verbis:
Quorum ne pereat gratia: quaere modum.

Quaeris ut in molli validos abdomine flatus
Et pariat, perimatque piper, tollatque tumultum.
Ex frigidis flatus piper excitat
Humoribus: sed crebrius additum
Hos postmodum solvens, et acri
Attenuans perimit calore.
Haud secus ingenium primo levis inflat, et effert
Conceptu doctrina : graves tamen inde bonosque
Accrescens fingit bene culto in pectore mores.

Maxima condensat penetrabile flumina frigus:
Quin et consistunt frigiditate nives.
Haecque sua tanto constantius omnia mole,
Frigora quo fuerint asperiora, manent.
Si fortuna tuis rebus iniquior
Te duris agitet casibus anxium:
His confide malis, quae stabili tuum
Si sors afficiat te gravioribus:
Ut vitae ratio est irreparabilis.

Cum non sint steriles equae: suumque
Praegnantes asinae genus propagent:
Mulae non pariunt licet perennent.
Nam mixtum hoc genus est, et impotentis
Naturae.
Hoc mixtura malum quando facit: optima vitae
Bello mixtus amor, partemque secutus utramque
Et cultus mixtae relligionis ob est.

Grata duae visu pariunt spectacula feles:
Quae suo morsu laniant, ferisque
Unguibus pectunt, lacerant, fugantque
Maximos quoscumque canes tenellae
Prolis amore.
Et nos haec et iam naturae iurae sequamur:
Absit ut a nostra quaevis iniuria prole.

Dic mihi cur salicis nascatur in arbore fructus
Nec maturescat tamen.
Dum salix succum celerica apescit
Fluminum suctu: properate crudos
Auctio profert , nimioque laxos
ubere fructus
Et vos o iuvenes quos feruens erigit aetas:
Et quos maturi locupletat opinio fructus:
Ne properate nimis praecoces edere fetus,
Dum vobis dubios obfirment tempora sensus.

Illatos adamas repellit ictus
Quantovis etiam furore tundas:
Quin hirci prius hunc domes cruore.
Vincere. quando tuum nullis potes ictibus hostem:
Mollibus hunc verbis mitescere praestat, et astu:
Quam te difficili, nocuoque labore fatiget.

Nonne vides Cyanos inter frumenta, ferosque
Successu parili crescere carduos?
Haud tamen amittunt proprias bona semina vires:
Quin crescens dominum laeta beet seges.
At neque te pravos decet absterrere sodales:
Sed res ipse tuas perfice sedulo.

Non quemvis subito probe colorem
Panni concipiunt, diuve servant:
Quin perfusi alia tenace quadam
Tinctura fuerint paratiores.
Haud secus humanas non quaeque scientia mentes
Imbuit extemplo: Physicasque addiscere primum
Res decet: ante sacras quam progrediaris ad arces.

Felis ad interitum, non ad sua pabula mures
Evocat: et nulla est caede necando satur.
At qui mactata complet sua viscera carne:
Mox satis, ut pleno ventre pigrescat , habet.
Strenuus haec etiam miles documenta sequetur:
Sedula nudando no sit in hoste manus.
Saepe redux spoliis intentos obruit hostis:
Saepe etiam feli, quam vorat , esca nocet.

Lintea ventus agit volucres imitata volatu:
Quae subito gravibus deprimet imber aquis.
Quem levis attollit rebus fortuna secundis:
Et qui vento actus prosperiore volat:
Post vehemente trucis iactatus turbine venti,
Venturoque madens imbre iacebit humi.

Quae micat in tenebris radianti luce, nitorem
Et profert atra nocte lucerna suum.
Mox ubi Sol noctem, noctisque fugaverit umbras:
Deperit huic quicquid luminis ante fuit.
Quisquis es, ante alios quem vel sors evehit omnes:
Qui vel doctrina, divitiisque tumes:
Ne confide nimis: ne si felicior alter
Adsit: scire tuum sit, vel habere nihil.

Huius ne perimat te fluminis unda, natabis:
Sicque tuo veniet parta labore salus.
Nostraque perpetuo consistit vita natatu:
Res hic quisque suas ne moriatur agat.

Maior ut apparet tenues immissus in undas
Nummus: et exoriens Sol quoque maior erat.
Haud secus externis augetur opinio rebus:
Parvaque praegrandi corpora veste tument.
Doctrinaeque fluens oratio nomen adauget:
Et quae magnificent, suspiciuntur opes.
Sed veniens humili sapientia veste: iacebit
Despecta in sterili pauper, egensque loco.

Dum fera venator venabula torquet in apros:
Aut vulpes canibus, vel globulis petit:
Qua potis est minimum discerpta carne potitur,
Si tuum bello superaris hostem:
Hunc neca: sed parce bonis: ut isthaec
Te magis sano laniata ditet
vellere vulpes.

Quod vehemente prius promoverat impete vetus:
Hoc multo quatiens imbre moratur iter.
Si sapis, externas nimium ne suspice vires:
Namque facit dubiam res aliena fidem.
Progrediens igitur quid versa fronte sequatur:
Et ventura mali quid ferat hora vide.

Quae steterat vernis exsultans floribus arbor:
Haec nimio fructus pondere fracta iacet.
Quae sua complures potuit dare poma per annos:
Prae nimia dabit haec fertilitate nihil.
Liberiorque nocet cumulans bene facta voluntas:
Ingeniumque nimis fertile saepe nocet.

Quam sunt haec vario splendentia poma colore:
Quamque suis haec est virgo decora genis!
Haec ede: contrecta hanc audacter, et oscula praebe.
Nam quacumque voles parte, fruare licet.
Quid pyra picta iuvant? quid pictus in agmine miles?
quid amatorem picta puella iuvat?
Quisquis es, internis animum virtutibus exple:
Ne pictum dicat te tua forma virum.
Non hoc naturae est emblema, sed artis: inane
Vestit enim haec specie multa, sed illa nihil.

Si terrae varios lustrare ciconia fines:
Sique volare procul grus, et hirundo queunt:
Cum tamen haec solum quaerant animalia pastum:
Et quavis rerum cognitione vacent.
Quidni homini deceat disquirere plurima nate

Ecce maritatas lupulis et vitibus alnos:
Quae succo fructum luxuriante ferunt.
Sed modo vitis humi, proprio, lupulusque Iacebunt
Pondere: si nulla sustineantur ope.
Talia florescens quaerat sibi fulcra iuventus,
Seque suo subdat femina quaeque viro.
Ne vir forte iacens tandem sine prole putrescat:
Qui fulcro poterat coniugis esse pater.

Callidus in silvis venator oberrat, et auceps:
Hic ut aves latitans captet, at ille feras.
Attamen hae cursu salvantur, avesque volatu:
Quae pereunt aliqua sicubi sede manent.
Non amat insidiis obnoxia vita quietem.
Ut mortem fugias est fugienda quies.
Vera sed in certo vitae est custodia motu.
Nec superant agiles visque dolusque viros.

Frigida quae molli fuerit laxata calore,
Astrictum citius contrahit unda gelu.
Haud secus indulgens quos molliter educat: et quos
Blanda boni metuit laedere cura patris.
Aut quibus aucta rapit vires, animumque voluptas:
Qualem mentitur femina facta virum.
Quaelibet hos facili fortunae iniuria casu
Obruit: et pulso membra calore iacent.

Cum canis esuriens alio rodente vagatur:
Aucta magis viso vellicat osse fames.
Conspectoque graves morsus accendit egestas
Divite. Pauperiem copia namque facit.
Augeat ergo tuum ne res aliena dolorem:
Non nimium socius suspice quicquid habet.

Multa praeruptum variante montem
Arbor ascensu decorat: suosque
Torquet ad caeli viridi cacumen
Vertice ramos:
Non obstante solo. Patrios neque natio mores,
Terraque nulla tuos germano in pectore mutet.
Sed tua sit terras constantia firma per omnes.

Corrugans se glabra cutis, sine crine, tuetur,
Quando elephas muscam, belua cauta, necat.
Sic sine crine caput vanam sine viribus iram,
Nempe susurrones, invidiamque premit.

Splendida quae proprio consumitur igne lucerna,
Multos luce sua dum iuvat, ipsa perit.
Multi se excruciant , subeuntque pericula, multis
Ut possint medicas applicuisse manus.
Hi propria redimunt alienam morte salutem,
Si possis, alios at sine fraude iuva.

Quinque sub expasso latitant velamine fratres,
Tempore quos genitrix, partuque exclusit eodem:
Ornat barba duos: barbam natura duobus:
Et quinto alterutra duntaxat parte negavit:
Atque ita coniunctis barba est satis una duobus.
Quisquis es hunc etiam naturae imitabere morem:
Dete, deque tuis ut rebus gaudeat alter.

Quae gallina maris neglecto semine galli
Ova suae nimio prolis amore parit.
Irrita sunt: nec in his, quantumlibet ipsa calescant,
Ulla tamen vitae spes, neque prolis inest.
Quod sine iudicio puerilis cuderit aetas
Ingenii nimium parturientis opus.
Nullius hoc unquam florentis germina vitae:
Nec fructum qui sit dignus honore feret.

Si seges arboreo conterrita robore cedit:
Parva tamen stabilem praebet arista cibum.
Pomaque cum magna turgentia mole putrescant:
Sicco parva diu corpore grana manent.
Parve puer magnos inter confide sodales:
Vis etiam parvis maxima rebus inest:
Corporis ut desint: animi conquirito vires:
Quae plus corporeo robore saepe iuvant.

Quem properante canes cursuque, metuque fatigant
Concidet amisso robore victus aper.
Sunt curis qui se crucient , odiove, metuve:
Et sunt quos spoliet viribus ira suis.
Atque ita non magno cum robore venerit hostis:
Hi proprio victi turpiter ense cadunt.

Quo maturescunt crudissima poma calore:
Dulce scitque asper qui fuit ante sapor
Salsas haudquaquam vasti coquit aequoris undas
At neque dulce facit: sed facit acre piper.
Non quemvis rigidas secuta leges
Disciplina bonum facit: nec omnes
Mollescunt studiis, sed asperantur
Qui sunt ingenio ferociore.
Quae nullo coquitur calore bilis:
Hanc acri medicus repurgat haustu.

Et Nilum crocodilus habet, qui maxima toti
Aegypto utilibus commoda praestat aquis.
Ne celebres contemne viros: si forte quid ipsi
Doctrinam vitii concomitantis habent.

Multa prosternunt pinguedine pabula vires:
Quin et avena gravem multa fatigat equum.
Nec satis est longo moles nimis aucta labori:
Quando quod auxilio debuit esse, gravat.
Saepe etiam partis opibus sterilescit, et alget:
Qui prius ingenio fertiliore fuit.
Et metus iste vetat magnos ditare poetas:
Cum segnes faciant, si cumulentur opes.

Plenos offerri locupletibus undique census
Cum passim a populo pauperiore vides.
Ne mirare, tibi nec tam paupercula cordi
Turba sit. Hac dites numina sorte beant.
Maximos augent fluvii minores:
Et cibo corpus leviore crescit;
Et maris vastas minus ampla complens
Flumina fauces.

Aspice complures ut quaeritur ignis in usus,
Maxima qui magni munera Solis obit.
Quem nisi terrestris sustentet copia ligni:
Aut sit in expleto quod voret ore, perit.
Haud secus humanae est restricta potentia sortis:
Qui iuvat, auxilio quem iuvat, eius eget.
Disce igitur parili benefacta rependere nixu:
Nec solem, si quis te iuvet, esse puta.

Qui dedit erectis vitamque decusque lucernis:
Subverso hic ipsas igne peremit adeps.
Siquis opem veniat validos laturus in hostes:
Et site maior, quem iuvat, esse velit.
Perfer, et observa quaecumque negotia tractat.
Non sat in hocce latet pectore tuta fides.

Rura petunt, et res nostri sectantur, et usum,
Agricolae: atque satis quod iuvat, esse putant.
Prima sit, ut vivas: hinc ut bene vivere possis:
Altera sit vitae cura, laborque tuae.
Multa voluptati rerum est data copia nostrae.
Sed bene si nequeas vivere: vive tamen.

Undique tecta suos gerit haec arbuscula fructus:
Maior et est ipso robore fertilitas.
Haec dabit haud dubie nimis aucta mole ruinam:
Ni cito sat firma sustineatur ope.
Sic decet esse, quibus mens est fecunda, patronos:
Invidia ingenii nam solet esse comes.

Effera sus stabulum nolens intrare, sequetur.
Tunc ubi mansuetas viderit ipsa sues.
Quisquis es ipse tui generis consortia quaere:
Laudatoque tuum more tuere genus.
Cumque genus tueare tuum: sectatus amicos.
Elige quos similes noveris esse tui.

Nec siccae pluviis aves madescunt:
Nec plumatus aquas veretur anser:
Nec tardis anates madent in undis:
Nec piscis metuit natans madorem.
Si sapis hasce puer discens imitare volucres:
Degere degeneres cum cogeris inter amicos:
Ne tibi prava gravem pariant exempla ruinam:
Caecis cerne oculis, et surdis auribus audi.

Qui volet assandas ad flumina mittere carnes:
Aut sedare suam qui volet igne sitim.
Huic constans operi finem natur a negabit:
Nam vires retinent ignis, et unda suas.
Siquem falsa voles ut credat cogere: cogas.
Mendax hic si se credere dicat, erit.
Si valet externas violentia vincere vires:
Veram vis poterit vincere nulla fidem.

Quae prius in prunis sopitos extulit ignes:
Haec modo ferventes temperat aura cibos.
Quin haec ipsa boni est solertia principis: idem

Astat securus cum devorat ursa capellas:
Quando quae tribuat pabula pastor habet.
Si cavet humanas attingere bellua carnes:
Horrida quo saturet viscera nacta cibum.
Quidni cum satis est, aliena sorte, bonisque
Discat quisque suas abstinuisse manus?

Frigida quem tenui concepit ab igne calorem,
Hunc tabescentem non tenet unda diu.
Nec manet adversae sententia credita menti,
Nec mores animo non retinente manent.
Sed manet ingenium quicquid peperitve, fovetve ,
Ut numquam ingenitus cedit ab igne calor.

Magnum multa suis elephantem vespa fatigat
Morsibus: huic nec opem cauda, pedesve ferunt.
Sed calvum mira superat tamen arte columbum:
Hic vespas motu pellit: at ille necat:
Crudelesque ferus dura cute contrahit auceps
Rugas: vespa quibus capta, fremensque perit.
Vincere quando feros nulla vi possumus hostes:
Quidni victa sagax suppleat arma dolus?

Si densum ferias olus bacillo:
Erucae hinc subito cadent in orbem
Contractae: ut fugiant necem latentes.
Quo mores hominum loco, fidesque
Non est tuta satis: tuas in unum
Res compone magis latendo tutas:
Ut vites avidas manus, et hostem.

Et lenis cicurat ferociores,
Et demulcet equos manus periti
Mangonis: ratio quibus negata est.
Et sunt qui placido probe suorum
Placentur monitu, ferosque mores
Deponant, memores suae salutis.

Haec tenui cum sint, nec firmo caudice: sursum
Conscendunt aliquo robore pisa tamen.
Forsitan ascensus quaesit mirabere causam:
Firmi claviculas roboris instar habent.
Si propriae non sint: externas suscipe vires:
Nec certam oblatae despice sortis opem.

Multa ferox, at non depascitur omnia frigus:
Radix, si pereant cetera, salva manet.
Hortum qui colitis teneros abscindite caules:
Ne qua tamen damnum secta propago ferat.
Et vos: chara quibus certo commissa iuventus
Verbis, et docta est corripienda manu:
Hanc regite: et caute pueriles tollite naevos:
Ne qua boni pessum germina floris eant.

Cum secat arboreo graciles a caudice ramos
Villicus: aut aliud si quid obesse putet:
Haud nocet: illaesa nocuas at ab arbore partes
Tollens: spem fructus uberioris habet.
Ergo nec est veterum ut quicquam monumenta querantur:
Si quod ab integro corpore dogma cadat.
At neque lex pravis per vim cum moribus obstat
Et ferro avertit damna, vel igne nocet.

Centum taurus habet ductas ad pascua vaccas:
Cum coniux uni sit satis una viro.
Quaelibet una semel concepto semine taurum
Toto dum pariat tempore vacca fugit.
Femina quaeque tamen quem diligit ipsa mariti
Complexum quovis tempore prompta petit.
Una sed excipitur miris quam Scaliger effert
Laudibus. Haud mulier, vacca sed ista fuit.

Non perit excisus materno a caudice ramus:
Secta nec ex ulla talea parte perit.
Sed sata complures aucta parit arbore foetus:
Arboreasque gravi fenore promit opes.
Filius ergo suum patremque domumque relinquat:
Ut propriam possit prole replere domum.

Quoslibet eximie dignoscit lingua sapores:
Cum nihil ex sese nata saporis habet.
At si quem proprium sibi fecerit ante: saporis
Istius quicquid percipietur, erit.
Quisquis es haec etiam complectere dogmata iudex:
Naturam ut pura mente sequare ducem.
Ne qua tuos odiis pervertat opinio sensus:
Forte vel iniustus te quoque captet amor.

Quam duodena virum, coniunctaque robora tollunt:
Hanc nulla poteris parte movere trabem.
Totum nempe movet qui partem dimovet unam.
Tantus cum toto quamlibet unit amor.
Quod solus nequeas opus: sodales
Hoc tui iuncto superent labore.
Crede, nec oblatas nimis unquam despice vires.

Excipit oblatas, dominoque rependit aperta:
Clausaque servandas ianua servat opes.
Vestras o pueri discendo recludite mentes:
Vestraque sit partis firma, tenaxque fides.

Quo magis a sacri profluxit origine fontis:
Hoc magis impuros efficit unda lacus.
Rivus at humano quo plus a fonte recedit.
Puras plus nitido flumine fundit aquas.
Nempe quod offertur mens inficit, atque repurgat:
et rebus sordes dat, removetque sues.

Ecce quam grato speculum fatigat
Felis aspectu: specie, iocisque
Quam repraesentat similis per omnes
Altera nugas.
Nonne imitata vides amplos collaria ventres:
Turris et ut miserum comprimat ista caput?
Rebus ut est species: felisque simillima feli:
Et similes gestus filia matris habet.
Sic nova depravat teneros insania mores:
Quosque novo flectat munere semper habet.

Frigida succendit conspersa in calce calorem
Sunt qui compressa vindictam in mente recondant:
Collabi vires dum sinat ira suas.
Mollibus hisce tamen gelidam suffundere verbis,
Sublatumque latens qui volet esse malum:
Hoc aget ut magno sese efferat ira furore:
Quae latitans alias nil nocitura fuit.

Tota per inflexum conscendens unda canalem,
Et labentis aquae pondere tracta fluit.
Nam sacra naturae lex est fugientis inane:
Corpus cuique suum quae iubet esse loco.
Cur nos naturam non hac quoque parte sequamur:
Sedula ne quid iners, mens vacuumve ferat?

Quae nunc clausa iuvant: etiam reclusa iuvabunt:
Si quando tacuisse iuvet: iuvat esse locutum.
Nec clauso mutus: nec aperto garrulus ore
Sis semper. Si nunc taceas, aliquando loquaris.
Postea, si loqueris, taceas: tempusque, modumque
Observans: usu lingua ut tua prosit utroque.

Bellica pernici quem torquet machina motu
Disicit hic magna moenia clade globus.
At minus infracto penetrans nocet impetus ictu:
Mollis quando viam creta lutumve facit.
Quos arcere tuis nequeas a finibus hostes:
His pateat quovis semita facta loco.
Tollere si qua nequis placide convicia perfer:
Ne verbis fiant asperiora tuis.

Pluma velut tetrum suffitu exhalat odorem:
Pluribus et foedo cum perit igne nocet.
Haud secus est multis laedendi prompta voluntas:
Qui multum ut noceant maxima damna ferunt.

Dum viget in proprio consistens caudice ramus,
Vires exiguae non nisi partis habet.
At satus ingenti succrescit mole, vigetque:
Arbor et est qui pars arboris ante fuit.
Deserat ergo suos maturo stirpe parentes:
Seque suo iungat nupta puella viro.
Huncque brevi multa ditabit prole maritum:
Quae prius una suae filia matris erat.

Cernis ut haec variis exsultet fructibus arbor:
Cum plures ex se non ferat una tamen.
Propria dum non est, aliena prole superbit.
Sic quod natura non datur, arte datur.
Quos a consiliis venerando munere princeps,
Res ratione suas ut moderetur, habet.
Hi sunt saepe suis addicti rebus. Adauget
Insita namque suum talea quaeque genus.

Prima quisque suos caudex ab origine ramos
Sustinet: hosque sua nutrit, et auget ope.
Quos vitae normam: varias praeceptor et artes
Quos docet: hosce boni caudicis instar alit.

Est genus hoc hominum, quos si quis forte repellat:
Ut pila sunt, subito quae procul acta redit.
Nempe suo impingens adversa in corpora motu:
Hunc petit, unde fuit missa, repulsa locum.
Si tibi quis fuerit fortasse molestior hospes:
Quem semel eductum nolle redire velis:
Hunc placido incautum praestat dimittere vultu:
Quam pulsum foribus durius esse tuis.

Non timet iratum femina quando marem.
Namque mares alios cum morsibus arripit omnes:
Femellam clauso mas tamen ore timet.
Quanta sed humanos agat ecce ferocia mores:
Cum fugit avulso femina crine virum.
Insignemque parit victoria parta triumphum:
Quem vir de victa coniuge victor agit.

Lucida saepe leves dissolvere flamma tenebras
Fumo de lignis exsiliente nequit.
Nec tantas virtus, nec tot sapientia vires:
Possit ut exiguum tollere crimen, habet.

Quae capit incautos aversa cuspide pisces:
Egressum obiecta cuspide nassa negat.
Si quem forte suo pellexerit improba nutu:
Hunc ut se stimulis cogat amare Venus:
Incidit in validos praeda haec bene saucia casses:
Et captare fugam posse libido vetat.

Quae fuste obtuso durissima tunditur arbor:
Stans haec quantovis robore tusa manet.
Sic quibus ingenii natura negavit acumen:
Hi multa efficient sedulitate nihil.

Quae muri tenues tenella rimas
Compulsu facili subintrat arbor:
Conatu tamen haec adaucta nullo
Ramos inde suos sinet revelli.
Quando sodalicium vitiis alimenta ministrat,
Haecque suo pastu, blanditiisque fovet.
Firmiter haec iactis animo radicibus haerent.
Hocque medela malum tollere nulla potest.

Luxuriante quidem succrescunt plurima motu:
At non pingue petit quaelibet herba solum.
Quid iuvat uviferas foliis excrescere vites?
Quid betas, et olus luxuriare nocet?
Disere nonnullos perterrita cogit egestas:
Nonnullos etiam non remorantur opes.

Quem veteri augescens arbuscula caudice nodum
Contraxit primo dedecorata satu:
Huius in evicto vestigia tergore servat.
Nec delet veteres aucta iuventa notas.
Tollere si prima iactos ab origine mores:
Sique velis veteres amplificare domos:
Indeleta manent veteris vestigia formae:
Primaque firmata dogmata mente manent.

Haec sine subiecta vivit radice, vigetque
Ostentatque suum talea flore genus.
Haud tamen haec ullo poterit ditescere fructu:
Quin pulso pereat vita virore prius.
Quisquis ad extremum subito conscendit, et imos
Negligit ingenio magna petente, gradus.
Hic licet eximii laetetur imagine fructus:
Ceu res illustri stet bene gesta loco:
Non erit ulla tamen speciosis gloria rebus:
Robore quae stabilis sit. vigeatque suo.

Magnis e fluviis citatiores
Circumquaque fluunt aquae: nec ullum
Haec tam magna parit vorago flumen.
Non his crescit aquis tamen: sed omnes
Occultis pereunt viis abactae.
Haec cave damna, tuis et recte consule rebus:
Qui bene servandas undique cogis opes.
Ne te vel caeco, gelidisve putrente sub umbris
Has ignota petat, diripiatque manus.

Maxima constringens attollit pondera forceps:
Et maiora minus tamen resistunt:
Morsum quae faciunt magis tenacem:
Firmius ut sursum quo sunt graviora trahantur.
Qui magistratum iuvenes protervis
Moribus vexant, nimiove fastu:
Pondere poenas.

Motacilla suo quem fovet editum
Aucta mole viam non habet exitum.
Itala deliciis circumflua terra, iocisque
Saepe iuventutem, Germanaque pectora captat:
Qui (velut a validis praeda obruta cassibus) haerent:
Aut reduces teneri cruciantur imagine luxus.

Quaenam avis haec est quae suo sedula
Educat in nido suorum vice
Suppositos foetus?
Miror an insignes non hoc curruca maritos
Exemplo doceat. Laudemne vel exsecrer? Atqui
Saepe fit. Haec hominum stabilita est iure voluntas.
Dum nullus repetit, tibi quae sunt parta teneto.

Si quem compungant, acri sua spicula punctu
Amittunt, et sic emoriuntur apes.
Quando nocere voles: iniuria facta cavebis
Ne graviora tibi damna, necemve ferat.

Quantiscumque canes ictibus a suis
Tundantur dominis: non fugiunt tamen:
Ulciscique suos esse putant nefas.
Oderunt rigidos nec pueri patres.
Et vos iudicio iuvenes graviore cavete:
Ne praeceptores ultio vestra petat.
Maxima sed vestris sectantes commoda rebus
Discite si quae sint asperiora pati.

Prima quando pulex muliebres vellicat artus
Mole: potest celeres effugitare manus.
At sua cum multo distenderit ilia suctu:
Nec potis est noster vitare pericula miles:
Dulcia cum pleno gutture vina bibit.

Frondes uviferae lupulus gerit aemula vitis:
Et vires etiam quas imitetur habet.
Si tenerae fugiunt aquilonia frigora vites:
Quod nos hisce tamen substituamus, erit.
Doctrina celebres, rerumque imitaberis usu:
Quos aequare tamen non potes arte viros.

Cuprea per multos fit lamina flexilis ictus:
Et dura cedit mollificata manu.
Multaque dissolvens mordax emollit acetum:
Quae solvi nullo posse liquore putes:
Quin et dura feros evincere verbera mores:
Quaeque renituntur flectere membra solent.

Si facit esuriens ardore lupina voracem
Pellis inexpleto cum fovet ore lupum:
Plurima sed multo fit maximus ardor habendi:
Pellis inexpletum si tegat ista senem.
Quisquis es humanos cum sis homo suscipe mores:
Ne quis avaritia te putet esse lupum.

Vesicam si forte voles appendere feli:
Cui multum reddant indita pisa sonum.
Annexum frustra gyris, et saltibus hostem
Hic fugiens multo damna furore feret.
Saepe graves odiis infert iniuria noxas:
Maius et est motu vim tribuente malum.
Huic tamen una suo patientia marte medetur:
Felis enim melius quando quiescit, habet.

Multus in effuso cum flumine piscis oberrat:
Susque per arentes quando vagatur agros:
Haud quicquam conducit: inertis ad otia vitae
Magna saginato corpore poena manet.
Si tua cunctantes socrus invida protrahit annos:
Atque suas retinens mordicus auget opes.
Perfer, et exposito tua neglige commoda vultu,
Nam qui te recreet, tempore crescit adeps.

Culpat inexpletum sitiens hydropicus ignem:
Semper avarus egens culpat utrumque senex.
Ignis ligna petit: sed aquas hydropicus optat.
Et semper querulus quaerit avarus opes.
Hisce tamen lignis opibusque medemur, et unda:
Certam namque ferunt quando negantur opem.

Densa nocent umbris splendenti corpora taedae:
Maius et accessu fit propiore malum.
Quin ita saepe suos aditu prohibere sodales:
Et lucem obscura demere mole solent:
Proxima quaeque boni quibus ostia regis, et auras
Accessu iusto liberiore patent.
Princeps ergo procul qui vult arcere tenebras:
A se dimoveat corpora densa procul.

Devia sollicito complet nemus omne boatu,
Errantemque iubet vacca venire lupum.
Saepe vocata venit, dimissaque iussa redire
Fecundas repetit dira podagra domos.
Infandoque necat dominum complexa dolore:
Vina quod accersunt, ira, Venusque malum.
Haec spectans documenta tuis bene consule rebus:
Ne quid casta mali mens, animusve ferant.