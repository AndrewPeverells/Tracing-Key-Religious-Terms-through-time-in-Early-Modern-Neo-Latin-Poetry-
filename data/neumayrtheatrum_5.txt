Bene est, stat arbor firma radice!
Crescat, et floreat!
Arbor felix cresce! flore!
Immortali te decore
Videamus eminere,
Admiremur effulgere
Super omnes arbores!
Radix late explicetur!
Vertex altum sublimetur!
Nulla te putredo tangat!
Nulla vis vel ramum frangat!
Nulla rodat caries!
Placent vota. Sed magis placebunt consilia,
Quibus praestetis, ut vota sint efficacia.
COnsilia prudentum,
Sunt primum fundamentum,
Regnorum omnium:
His nixa, stant, et crescunt:
Subtractis his, vanescunt
Itaque docete, quid expediat,
Ut arbor firmetur, alatur, et floreat,
Deus plantavit, ego rigabo.
Ego incrementum dabo.
Fons aquae vivae fluit Hierosolymae ;
Suadeo, ut mittas, qui afferant de frugifero latice,
Sine quo, sicut arbor nasci non potuit,
Ita non potest crescere.
Probatne status Ratio, quod suadet Religio?
Nec opus est, nec expedit tam procul aquas petere:
Vicina sunt oppida Dan, et Bethel ,
Ubi cisternae inveniuntur limpidissimae.
Sic est: ite, quaerite!
Heu! Cisternas quaeritis!
Quid irasceris?
Quid Deus prohibuerit non legitis?
Hoc est praeceptum primum, et maximum:
Ego sum Dominus Deus tuus:
Non habebis Deos alienos coram me,
Nec facies tibi sculptile, ut adores illud.
Subintellige: nisi expediat aliud.
Postquam creavit hominem Deus,
Reliquit illum in manu consilii sui:
Ipse vero jam circa cardines caeli perambulat,
Et nostra non considerat:
Sua ergo cuique prudentia Deus est.
Pro stupidum Deum!
Tu audi consilium meum.
Te fallit ista frons,
Non est, non est prudentia,
Stagnantes aqua foetida
Cisternas indagare:
Est unus vitae fons:
A Deo solo nostras spes
(Ne dubita, est certa res)
Debemus derivare.
Ridiculum! Quid interest Dei, unde aqua affundatur,
Modo arbor, quam plantavit, alatur?
Hierosolymis aquam petere,
Idem est, ac se hostibus dedere.
Non expedit, non expedit,
Etsi millies praeceptum sit.
Mandatis
A Deo ad homines datis
Tunc, aio, nos ligari,
Cum commode possunt servari:
Si damnum afferant,
Non obligant.
Hoc fine
Sunt positae leges divinae
Ut simus beati:
Sumus igitur liberi nati,
Et quidquid expedit,
Licite fit.
Vah! stygia axiomata!
Ex his tamen mihi placet regnare.
Tu si nostris te consiliis
Non potes accommodare, potes exulare.
Exulabo: sed mecum abibit felicitas,
Et tu impiam sero damnabis prudentiam.
Invenimus aquam,
Uberrimam, limpidissimam.
Eia feliciter! - - Hem! Patent mendacia;
Nihil est foetoris in aqua: abi vaniloqua!
Etiam, quae scripsisti, deleo; Delet Decalogum.
Adeo nihil, quod minata es, timeo.
Ego, quod felix, faustumque sit, arborem irrigo.
Vos mihi concinite!
Crescat, et floreat
Domus Jeroboam !--- ** Dum rigat arborem, aqua ex cisternis allata, illa repente exarescit.
Vah! quid video!
Arbor contabuit! heu! luctu deficio!
Heu! disparuit
Domus Jeroboam !
Momento floruit:
Momento periit! - - -
Aspicite!
Aspicite! ecce sic decipitur,
Qui a falsa prudentia regitur.
Et elevatum sicut cedros Libani:
Transivi, et ecce non erat! non erat!
Nempe scripsit oraculum, qui scripsit de me:
Qui autem contemnunt me, erunt ignobiles.
ASsurgite feroculi!
Adeste! Roboramini! - - -
Obfirmate mentem!
Spes spebus cumulate!
His inaedificate,
Et turrim Babylonicam
Ridebit inanissima
Omnipotens consilia:
Et uno oris flatu,
Disperget, dissipabit,
Vobiscum tumulabit
Magnifica ridiculae
Trophaea gloriae.
At ego hoc ad tumulum
Appendam Epitaphium: - - -
Hîc jacent, qui jacere
Se posse, nescivêre:
Qui semper quaesiverunt
Et nunquam reppererunt
Nomen sine Numine!
Viator conspue!
REx!
Quis huc irruit non vocatus? Latronem video! arma miles!
Per Caelum! quem feris Rex?
Quis furor est?
Teneor! miles arma!
Cito.
Amici sumus!
Manasses! irrue! retrahe fugitivos!. Sistis!
Ignosce! furor oculos tenet!
Imo furor infestat aulam, Regius undat cruor, concidit solium, tota in ruinam procumbit domus. Ocius huc Baasam voca!
En! coram adstat!
Prô! ubi sum? in te ferrum, amice, strinxi?
Porro stringe! Qui potuit videri latro, reus est satis.
Surge! error furoris fuit. Omnia timeo. Proceres! odit me Deus Israel ! totus perii!
Moderare luctum, Rex! Serena vultum tandem, admitte cibum, et loqui velis,
Convenerunt Principes tribuum: totus ad fores Regiae se stitit populus: tu funesto demum aspectu abstine, et ultimos, ut mortuo honores feramus, sine,
Sino. Fer nuntium Zara , et pompam instrue. Nadabum mihi adesse jube.
Utrumque ago.
Tu cum cohorte in Silo perge: ibi Ahias habitat: velit nolit, ad me huc trahe.
Prophetam?
Ipsum.
Redire forsan cogitas ad sacra Patrum?
Tibine Rex rationem imperii debet? Baasa ! Ultima illuxit dies! evaginavit fulgurantem gladium vindex Numen, nec una victima furorem saturat.
Impotens dolor loquitur. Filium rapuit mors: est grave malum! Sed quid facias? Ferri debet: et praeteriit. Superstes vivit Nadabus tibi: Salmon et Esron vivunt: vivunt duo fratres, nepotes octo: nondum procubuit domus.
Ah! Filius, fratres, nepotes sile! Fuerunt! Haec vox tonantis est: fuerunt! Tu credis, unum me lugere malum! Foeta capiti impendet nubes: non dimittetur ne una quidem anima de semine meo! I nunc, et increpa, longum quod luctum traham!
Vanos timores mitte. Quando Principibus imminet grave malum, semper cometa fulget. Nunc una nubecula fuscat diem, quae filium oculis rapuit: reliquum omne Caelum ridet suaviter, vultu sereno radians.
Tibi ridet: mihi fulmina, et mortes coquit. Ahias vates est.
Regnum Ahias vaticinatus est tibi: memini.
Idem nunc interitum canit. Ut aegrotare filius hic meus, Baasa , coepit, extimui statim, nec ausus sum sperare a vitulis opem. Ita sapere calamitas docet. uxorem voco, et perge in Silo, inquam, ibi Propheta habitat: consule, quid futurum sit puero. Paret, mutat vestes, ne agnoscatur, abit. Jam audi prodigium. Calcanti limen domus obvius Ahias exit, et quamvis caliget ipse prae senio, quamvis dissimularet se illa esse, quae
erat, tamen alloquitur prior, et cum sarcasmo: ingredere, inquit, uxor Jeroboam ! Quare aliam te esse simulas? Ego autem missus sum ad te durus nuntius. Jam praecipe animo, quidquid horrent aures, non assequeris, quod dixit.
Vel narrans terres.
Non est locus dubio super: certus interitus est. Nam postquam exprobravit acerbe beneficia de caelo collata mihi; postquam exaggeravit ad horrorem maleficia, quae ego reddidi: postremo has minas tonuit: vade in domum tuam, et in ipso introitu pedum tuorum in urbem morietur puer, et planget eum omnis Israel , et sepeliet. Iste enim solus inferetur de Jeroboam in sepulchrum. Ceteri, qui mortui fuerint de Jeroboam in civitate, comedent eos canes: qui autem mortui fuerint in agro, vorabunt eos aves Caeli, quia dominus locutus est.
Superi te servent, Rex!
Serum est votum, et forte nec serium tibi.
Regna diu! Serium votum est. Vis, probem sanguine?
Abjectum a Deo Regem quis optet vivere? Addidit, quod maxime terret: constituet autem sibi Dominus Regem super Israel , qui percutiet domum Jeroboam in hac die, et in hoc tempore. Viden'! nec mora supplicii est.
Oraculum atrox! Egone alteri, quam tibi serviam? Quis ille? Quem nominavit fatidicus senex? Hoc ense cadet!
Nemo nominatus est, nempe ut sit metus gravior, dum omnes timeo. Rescire tamen latronis nomen adhuc sum avidus, et spero, audiam ex Propheta: ideo accersivi.
Est proditor, nisi prodat.
Nil contra hiscere est ausa infelix mater, minus plura exquirere. Abit, et dum ingreditur limen domus, ecce exspirat filius, quod dixit senex. Coepit impleri crudele monitum: quid porro ambigam de futuris? Fratres, nepotes, filii mei! Carnem vestram vorabunt corvi, et sanguinem canes bibent. Jam mihi videre videor!.. O horror spectaculi foedi!.. O Israel ! Popule tot annos regnate mihi! Hunc unum meum sepulchro
condes? Reliquos omnes canibus et corvis dabis? Tremite posteri sortem Regum!. Nec me aliquis juvat?.. Nadabe ades! Patris exemplum sequere! Confringam vitulos, aras profanas destruam, occidam popas, evertam lucos! Forte sic placabo Deum, et intentatum avertam exitium. Pares?
REx Pater! Quis te impetus rapit? paenitere mutati cultus nunc primum incipis?
Nunc urget grave imperium caeli. Imus, perdimus inutiles Deos! in pulverem, in cineres eant! Celeris paenitentia iram Numinis franget.
Consilium Baasa probat?
Rex! Exemplo ad vitulos traxisti nos: exemplo retrahes. Sed tamen quid agas, vide. Ipse das fatis locum. Sesac Aegypti Rex amicus, affinis est: Aris deici Aegyptios Deos an patiens feret?
A Rege Syriae praesens in aula Legatus adest: petit foedus: sponsam offert: probabit sacrilegum factum?
Probabit insigne factum Legatus Asae: hunc suspicio. Ex quo se decem tribus dederunt mihi, nulla fuit umquam a Regibus Judae quies. Cladibus nos attrivit Roboam: postremo praelio Abias delevit paene, vastavit oppida, urbes diripuit, pax nulla, dum vixit, fuit. Nunc ultro foedus poposcit Asa, offert Filiam uxorem tibi, dotis nomine restituet ereptas urbes, erit aeterna pax: una conditio ponitur, ut subversis altaribus impiis, redeam ad Deum Israel . Deliberare num convenit?
Asae filiam ut ego uxorem ducam? Parce Pater! Principi Syrae obstrinxi fidem.
Inscio, invito Patre?
Coepisti hodie invitus esse.
Hodie, quid prosit, Superi plectendo docent.
Poenam interpretaris, quod
casus fuit. Saepe contigit, mori juvenem.
Ah! Nescis, fili! Mortem omnium mors una trahit. I, quid caelum minetur nobis, ex matre quaere. In pace cum Asa salus est.
Loquere pro me, Baasa .
Pro Rege, pro Regia domo, pro Regno loquor. Mihi timendus videtur Asa, ne sit is, quem tibi formidabilem Ahias dixit.
Timendus Asa, si erit affinis meus? Si pacem colet?
Non erit affinis, non colet pacem. Subdole agit omnia, ut mora consiliis detur. Vides, ut pace, qua frui patimur, utatur provide in rem suam: in perniciem nostram sapienter? Quot urbes aedificat? Quam diligenter munit, muris vallat, turribus roborat? Idem, cur altaria Diis gentium a Patre suo et Avo erepta subvertit? cur fregit statuas, et lucos succidit? Cur de cunctis urbibus Judae aras et fana abstulit? Caeci sumus, nisi videmus, hac arte subditos tuos ad se pellici. Et habet effectum fraus: prisca religio populum trahit, vilescunt vituli, scindimur, quotidie multi diffluunt ad Asam transfugae: crescit Asae potentia, collabitur tua. Asae ego non fiderem. At pacem petit, foedus, sponsam, dotem offert? illecebrae sunt. Adjuncta conditio deceptorem animum satis prodit. Deiciendi sunt aurei vituli: cur? Ut Rex Syriae in foedus non veniat: ut Rex Aegypti a foedere resiliat: ut Jeroboam Regi Judae nudum subito prostituat latus. praeterea videt Asa, fieri non posse sine tumultu mutationem tam repentinam: inveterata viginti et amplius annorum superstitio efferavit plebis animos in pertinaciam non expugnandam facile. Praecipue si a Popis, quorum interest, idola coli, etiam concitetur. Hoc igitur tempus expectat Asa, quo cum Patre propter sponsam committet se filius: quo Proceres studio partium collidentur consiliis: quo plebs in apertos tumultus ibit. Tum utique Regnum in se divisum invadet vafer, et rapiet sibi: tum quid tibi, quid
futurum sit tuis, facile concludis. Vereor, ne verax nimis interpres Ahiae sim.
Nemo potest sapientius loqui.
Quo revocas trepidum ? Perspicio, non dici nihil. Inter sacrum et saxum me tenes. Si ruo Deos, Asam timeo; si non ruo, fulmina de Caelo ruent.
Nondum nubes coiverunt: Asa propinquius nocet. Asam time.
Haec humana prudentia est; num contra decreta Caeli sufficiet? Exspectabo Ahiam .
QUantum tibi, amice, debeo pro hoc sermone! Sufflaminavimus ruentem currum: satis est: jam facile sistetur penitus.
Ego gaudeo, Princeps, si quid efficere Baasa potest, unde gaudeas tu.
Quidni' gaudeam ego? Teneo votorum summam: Asa reicitur: mea est sponsa Syra!
Parcius exclama. Ahias si in conspectum Parentis venerit, perdidimus operam, aravimus littus.
Equidem hoc miror, Baasa , Ahiam exspectari a Patre. Quid ab illo sperat?
Futura scire, nam Propheta est! reliqua, ut Rex te monuit, ex matre disces. Quamquam scire illa nihil interest tua: hoc interest, ut obsistas, ne ad alloquium Patris vir Dei veniat. Superstitiose est credulus Rex, et ex consilio Prophetae decernet omnia, qui, cum sit nostris infensus Diis , nihil utique contra Asam, multa suadebit contra nos.
Intelligo te. Sed modum, quo arcendus conspectu erit, ignarum doce.
Tu Regni non haeres modo, sed jam consors es, et collega: et modum nescis, quo, quid velis, agas? Impera, et fiet. En praxin facilem.
Offendo Patrem.
Placatur facile: Pater est, et tu beneficium facis, dum, ne tristiora forsan audiat, ac credat, caves.
Sapis
optime. Nunc, si quid me velis ad Syriae Legatum propero: urgendum est negotium suave.
Non assistes fraterno funeri? Mox ducent pompam: sic jussit Rex.
Scio: sed ibunt fratres reliqui: me aliae tenent curae. Amavi fratrem: sponsam amo.
ME amat Caelum: favet consiliis: regno destinat. Triumphas Baasa ! O Superi boni! Quo ego bono hoc merui tantum bonum! Ego, ego sum, o Ahia, si nescis, ego sum, quem constituit Dominus Regem super Israel , qui percutiet domum Jeroboam in hac die, et in hoc tempore! Ego sum! Certum est: ita mihi hic animus loquitur. O Spes beata! Per te audacior promoveo, quod coepi, facinus! Vive Zara !
Triumphas, postquam vix evasisti tyranni manum!
Obstupui primum, ut latronis audivi nomen, et stricto ense vidi in me ruentem. Quis me prodidit? Clamabat hic intus aliquid. Sed jam, Zara , securi sumus. Intelligo, quod ille furentis impetus omen fuerit: latrones ut simus, Caeli voluntas est: obsistere nolo.
At mihi suspectus Ahias est. Cur vocatur?
Jam cavi. Tu jam funebris pompae dux, praelude laetus funeribus invisae stirpis. Tum audies plura. Secedo.
AHiam a Rege, ais, vocatum esse, et verum putas?
His oculis Manassem vidi cum cohorte properantem in Silo,
Cum cohorte? Malum Prophetae parant?
Non istud 2uidem, sed ut renuere accessum nequeat, et possit cogi.
Quid movit Regem, Sadoch , ut loqui velit viro, de quo hucusque vix sustinuit loquentem alium?
Jam triduum in luctu agit, solitarius ad tumbam gemens: debuit salubria meditari: nam quid aliud aspectus tam tristis suggeret?
O felix tristitia! O luctus laetus! Nunc spero, Sadoch , nunc tandem aurem aequis Regis nostri petitis Jeroboam dabit! Nunc vertet aras cum ridiculis Diis ! Stabit aeternum foedus! Erunt duobus populis duo Reges, sed unus animus, unus Deus. At quid ad haec Nadabus ? Quid sentit? Agit?
Ne veniat Ahias in Patris conspectum, agit. Ut primum intrabit Regiam, adducetur Nadabo : vult loqui viro Juvenis, ut exploret, famae num respondeat suae.
Utilis curiositas. Sed ipse prodit. Accessum ad Regem quaerimus.
Sublato funere facilem dabit.
SIc ego te, Ibrahim , consilio pertinacem experiar? Pendente negotio, invito me ut abeas, ego patiar?
Urgent jussa Regis mei. Patere, Princeps, ut ultimum
Parentem alloquar. Ludimur! Vel ex his, quae tu mihi, abunde intelligo, ex morte filii alium a se omnino Jeroboamum esse. Subsistam nempe, et testis adstem, dum percutitis cum Asa foedus, dum frangis datam fidem, dum sponsam Syram abdicas, Judaeam eligis, dum abicitis Deos! Syriam triumphat Asa, et Syriae Legatus pompae spectator sit? Parce! Decretum est: abeo.
Per Deos mane! Nihil omnium, quae times, fiet. Centies dicam? Non sufficio tibi?
Aliud Nadabus , aliud Jeroboam loquitur. Propheta, credo, quem vocavit, docebit Patrem loqui tecum? Princeps, tu hominem jactas non admissurum te ad alloquium Patris: cur igitur non das mandatum, ne adducatur? Cur tu vis loqui? Patrem ne suis ille dementet dolis, metuis: tibi non times? Apertus est animus jam in sensa paterna pronior.
Deciperis. Virum, qui Patri vaticinatus est regnum, videre sum avidus: curiositas est, quae te offendit.
Subsiste miles.
Hem! Manasses.
Ahiam adduco, Princeps, tibi: sic enim jussisse te, excubitor monuit.
Jussi. Quis est vir? Quo habitu? Quo sermone?
Omnia Prophetam spirant. Vultus austerus est, frons verenda, oculi caligantes, corpus erectum, gestus gravis, sermo minax, cor impavidum.
Amanda procul! Si pateris loqui, vincet.
Volentem adducitis?
Trahi debuit. Habuimus humaniter tamen, et ut bona loqueretur Regi, saepe monuimus.
Quid respondit?
Funera, neces, stragem: pacatum nihil, Mihi adhuc aures tinniunt ad viri terribilis vocem. Vae
Jeroboamo , vae tibi, Princeps, vae toti familiae, si dictis adhibenda est fides.
Tu larvas metuis. Videbo, et audiam hominem. Duc intro mihi.
Tu adsta colloquio: disces melius Nadabum nosse.
REgius hic Princeps adstat. Reverentiam exhibe.
Salvum te, vir Dei, volo.
Vel irrides, vel vere in Propheta Dei meum et tuum vereris Dominum? Si vir Dei sum, audi miser vocem Domini! Haec dicit Dominus: post paulum te vorabunt canes!
Canes me? nae tu prodigus Paterfamilias es, qui carnes tam delicatas canibus proicis.
Quia projecisti Dominum, proiciet te Dominus Patrem in filio, filium in Patre puniens. Miserande juvenis! quam inanes te inflant spes! Aetate ferox, superbus regali sanguine delicias, nuptias, imperium somnias! Aliud scelera postulant, quibus Patris scelesti aemulus iram Numinis provocas, et immensam patientiam fatigasti. Et adhuc deliberas, an redire ad Deum prosit? An implorare clementiam deceat? Imo non deliberas: deliberat Pater; filius Patrem firmat in scelere! Quis hoc audit, et non exhorret? O sancta Majestas Dei, quousque abjecta es! Illudunt pueri, et Patres probant! Nondum fluxit hora, cum illatus est tumulo frater: et tu non cogitas de simili malo? Erigere tamen, insurge ferocule, insulta Caelo! Plaude in scelere! ride minas! brevis est risus! ecce constituet sibi Dominus Regem super Israel , qui percutiet domum Jeroboam in hac die, et in hoc tempore.
Scis
verum?
Non credis? facis, quod juvenes solent. Experiri miseriam malunt, quam credere. experieris.
Quid experiar?
Quod non credis.
Nunc loquere.
Morte truculenta ad stygem perges.
Quis erit necis Auctor?
Nomen siluit Caelum.
Sycophanta atrox!... Et tu bone Senecio, qua morte finies aerumnas vitae? Ahias. Morte placida defungar Deo.
Teneo mendacem: hic mucro convincet reum. Jam repete ferale carmen: constituet sibi Dominus Regem super Israel ?
Constituet.
Quem?
Nescio.
Ille percutiet domum Jeroboam ?
Quis?
Nescio.
Aut dices, proditor, aut morte placida non defungeris Deo.
Rex prodit.
NAdabum ad me aliquis.
Adsum, Genitor! injuriam ulciscor tuam.
Heu Rex! Ahias feritur.
Fili, quod scelus patras? nosti virum?
Hostis est,
Propheta est.
proditor est, qui cladem canit, et silet auctorem cladis.
Vir Dei salve!
En scelus sceleri accumulat filius, et silet pater? Vir Dei salve! O bona verba! injuriam factis patior.
Juvenis meretur veniam: ignoto intulit. Tu perge mecum. Avide loqui cupio, quae libens audies.
sero audiam.
Quid agitur Aram?
Silentium imposuit Rex.
Peragetur cum Ahia.
Intelligo. Princeps vale.
Quo te abripis?
Jam ne quidem valedicam Regi. Quod frigus est? quae cruditas? delirum senem basiat: Legatum Syriae nec verbo dignatur, nec oculo saltem. Legatus Asae
praetexit praeceptum silentii: quid? on loquitur satis, quid sperandum sit mihi? ibo, convasabo.
Quid dicam? quid faciam Manasses? sic mihi sponsa rapitur?
Alia datur aeque Regia.
Sed non aeque chara.
Quid enim displicet in Asae filia?
Religio, Patria, Pater. Frater nuper postulabatur: nunc postquam putuit ille, ego placeo. Contemptus sum: et amem?
Ama amore pacis, amore Patris, amore Dei.
Quem tu mihi oggeris Deum?
Quem olim Rex Pater coluit, quem iterum colet, nisi obsistam tu.
Manasses loquitur? non tu mecum immolasti Aegyptiis Diis ?
Paenitet.
Absurda vox! Apage simulator! ex aula, ex regnote proripe, ad Asam transfuge!
Dudum cogitavi.
Etiam insultas? cogitasti dudum? Sic servas Regi fidem?
Pudet violasse juratam Deo! Et sumus plures, Princeps, eiusdem mentis. Cum in Judaea regnavit Roboam, cum sceptrum Abias tenuit, quo fugeremus? Etiam ipsi adorabant gentium Deos. Nunc regnat Asa, et restituit nitorem templo, honorem moribus, Religioni splendorem: nunc lubet fugere, nisi Rex ipse tecum exemplum sequatur Asae.
Vah! aurium tormentum grave! Et plures sunt eiusdem mentis?
Fateri jam licet palam, quando haud procul abese Rex, ut exemplo firmet animos, quos fovemus. Ah! Princeps! esse velis Asae gener! ipsa tibi in Asae filia felicitas nubet!
Facesse amphibium monstrum! quid mihi tecum est?
Doleo claudicasse. deus in tempore me erexit. Tibi porrigit manum: patere, ut erigat: nisi pateris, feriet. Ahiam audisti!
NOndum abis?.. Jam vero metuere incipio, ne verum Ahias dixerit. Audacter iste fatetur mihi, se meditari transfugium, et plures secum. Quam facile mutabunt mentem, ut pro transfugio meditentur familiae caedem? et forte eodem duce, qui est Propheta? Ita placebunt Asae, et credent placere Deo... Baasa , periimus! Ahias cum Rege est.
Scio. Tua est culpa, Princeps, monui.
Quid agam? curiositas vicit me: volui viro loqui. Nunc id fieri video, ut in Asae partes vel sponte abeat Parens, vel cogatur.
Cogi possit?
Asa in aula regnat: Asa coget. Momentum est, cum se Manasses audacter ipse prodidit mihi, asseclas plures jactans, qui, nisi ad sacra Patrum redeamus nos, meditentur ad Asam transfugium. Transfugium vocant: caedem familiae ne intelligant, metuo, quam Ahias minatur.
Quid? non coactus est Ahias fateri auctorem cladis, quam minatur?
Instabam pugione ad pectus fixo: negavit contumax, scire se: Regem alium constitutum a Caelo esse, ait, nominatum non esse.
Impostor est. Mentiar, nisi Legatus Asae corruptos plures procerum auro traxerit in suas partes. Per hos turbabit aulam: Princeps cave! Asa imperio imminet.
Scilicet quo consilio caveam? Ecce in vobis spes mea residet: in vestra manu est mea salus.
Non audiet me, postquam Ahiam audiit.
Fratres Regis adfuere funeri; adscisce tibi: conjuncta opera monete periculum, novas turbas docete.
Adibo Patruos. Legatus Syrus quid agit? convasat serio?
Erexi in novam spem: non abibit.
Te amo, Baasa ! tu mihi stella es, ad cujus fulgorem felix navigo. fulgere perge! non errabo, nisi cum tu occides mihi.
EGo oriar, cum te occidam. Zara ! jam Rex sum ego. Ut providum caelum laudo, quod me non prodidit fatidico Seni! Omnia consiliis favent, Ahias, Syrus, Manasses, Asa. Sed in te, Zara , recumbit negotii agendi moles: nec tamen laboris pigeat! Pretium ingens feres, cum ero Rex.
Nihil ista memora. Merces haec erit summa, placuisse. Doce, quid fieri velis.
Adverte pauca. Primum Manassem adi: exprobra, quod improvide Nadabo transfugiendi prodiderit animum: finge eandem esse mentem tibi: expone, quo in periculo versemini, si haec Nadabus tyranno referat: mone, ut cum complicibus aut fugam adornet cito, aut si placere velit Asae, in totius familiae tecum conspiret caedem.
Si Rex Ahiam audit, et ex Asae voto frangit vitulos, neutrum persuadebo Manassi .
Intempestiva haec cura est. Rex, crede mihi, Ahiam non audiet: nimis amat filium nimis metuit plebem. Deinde si audiat etiam, faciam, ut mox se mutet. Adibit Nadabus Patrem, accendet fratres, et de Manasse referent: adjungar ego tertius, et accusabo te. Agente me, rapieris in carcerem, traheris ad quaestionem, minabor tormenta, sed metue nihil: velut de facinore glorioso te jacta, quod Regem impium volueris occidere: conscium Manassem nomina, et quos ab illo rescies transfugii avidos: nomina Legatum Asae, Ahiam nomina: ipsum Asam auctorem fac. Quid futurum sit, vides?
Nempe moriendum est pro te mihi!
Imo vives, amice, felix! confide Baasae ! nullum te premet malum!
Perge igitur: nihil renuo tibi.
Places. jam inde sequetur statim decretum bellum adversus Asam: dicetur Baasa Praefectus belli. miles, civis parebit mihi. Tum exsequar cetera.
Intellexi.
Nunc ad Syriae Legatum rursum perge. Doce, quid fieri in his, rerum circumstantiis ab ipso velim. Urge furorem hominis: dic, dolere me sortem viri, in aula actum agentis: male habere me etc. Legatum haberi male, vix pro Regio respici, verba dari, et haec vix bona. Adde: inter proceres Baasam solum aegre ferre injuriam tanti Regis: vindicare velle, si opem promitteret Rex, si foedus addiceret, si filiam destinatam Nadabo , filio Baasae sponderet. Scripsit Ibrahim , et quia cupidus est habere Regem generum, scripsit acerbius, quam ego dictaveram. Exarsit Benadad ad Epistolae argumentum: ultionem commisit mihi: quae petii, spopondit omnia, denique habiturum Baasae filium sponsam regiam, si esset Baasa futurus Rex. Vides, ut me omnis felicitas amet?
Nunc mysterium capio, cur repente frigidus, et poene rusticus Ibrahim Nadabo factus sit, quem nuper tantis officiis coluit. Ego suspicio prudentiam tuam: nihil te fugit omnium, quae facere negotio periculi pleno exitum felicem possint, modo faveat caelum.
Modo non obsistat caelum; ut faveat, non est opus. Me Ahias animat. Hoc teste, si caelum non probat consilii modum, certe eventum probat. Jeroboam a caelo damnatus ad mortem est: sententiae executorem ego libenter ago. Optanda est infamia, si nomen carnificis titulus Regis excipit. Dividamur. Age negotium tuum, Ibrahimum primum, tum Manassem adi.
Io! Strenue! magnanimos in ausus prurio. Vive Rex!
Ut me vox ista afficit! Tres litterae sonum quam gravem faciunt! REX! O digna vox, quam omnibus periculis meam faciam!
Deae severae! frontem exporrigite hodie: **** Pseudo-Politicus , ne illum timor mortis a malis artibus absterreat.
Nova fero novissima, laetissima!
Quis te huc jussit intrare?
Pluto jussit nuntiare.
Missus ab hominibus Legatus descendit ad nos:
Percutere vobiscum foedus mortales postulant,
Et pactum facere cum inferno desiderant.
Quid Pluto ad haec?
Probat, plaudit, jubilat,
Quod suam expeti amicitiam videat.
Rogat, ut vos quoque placidas exhibeatis,
Ne a foedere homo resiliat ex timore
Consuetae vobis severitatis.
Parcae, ut possint parcere?
Ut suae naturae repugnare?
Saltem potestis aliquid simulare.
Legatus est ex tribu politica;
Politice cum Politico agite,
Ne videamini, esse Deae rusticae.
Nescimus, quid Politicus sit!
Politicus est, qui propter se, omnibus omnia fit.
Sic audivi describi:
Et talis etiam videtur esse, quem vidi.
ESt homo formosus, politus,
Linguarum multarum peritus,
Natura facundus,
Ex arte jucundus,
Et qui, ut Proteus , cum expedit,
Audivi, ut equum hinnire,
Audivi, ut vulpem gannire,
Jam balat, jam mugit,
Jam latrat, jam rugit,
Nempe ut ratio vult temporis:
Versuti est tanta ingenii vis.
Curiosa sum, hoc hominis videre prodigium. * Insipientissime sibi vitam longam promittit, et seriem posterorum nunquam rumpendam,
Audire supplicantem, longe erit jucundissimum.
Si tamen sapit homo, potestne Plutoni credere?
Potestne Parcis fidere?
Sibi scilicet sapit: sapientibus desipit omnibus,
Velut larva belle ad speciem tornati Mercurii,
Sed cerebro vacui,
Fatua sapientia haeret unico principio: sic expedit!
Itaque stolide credit,
Quidquid, ut credat, expedire judicat.
Ergo decipi vult?
Adducatur! Decipiatur?
Comamus nos, sorores! Famuli, nigrorem lavate!
Crines crispate!
Cerussam, stibium, speculum date, * Ornant se.
Cum vulpe vulpinemur!
Quod facit, imitemur!
Vultum ad delicias,
Vestem ad illecebras,
Vocem ad blanditias
Nos juvat fingere.
Sic volo comparere:
Sic potero placere:
Sic expedit! Sic expedit!
Sic possum fallere.
Cum Plutone ingreditur hospes.
Ingredere sospes. Ecce haec sunt Numina,
Quae, ut tibi sint placida, debes exorare.
Hic est, o Divae, qui vobis vult supplicare.
Impetrat omnia, quem Pluto dignatus est commendare.
Cessas genu flectere? * Velut si percussisset haedus cum morte.
Eia! jam licet vota exponere!
Ignosce, Rex magne Erebi!
Prope abfui ab exstasi,
Vah! ut mendaces sunt Poetae,
Qui Deas tam amabiles
Simplici plebeculae finxerunt intractabiles!
Ego audacter mentem aperio,
Vota exhibeo.
O formosae, suaves Deae,
Vitae meae,
Et fortunae arbitrae!
Quam est hora fortunata,
Quam optata,
Qua vos licet colere.
Date Deae, corde bono,
Ore prono
Sacros pedes lambere!
Date, opem hic orare,
Et sperare
Radium clementiae.
Cui soli Pseudo-Politici , ne cito veniat, vota faciunt, quippe huius saeculi homines, non futuri. Vobis nostra est devota
Tribus tota,
Tota gens politica:
Soli vestra cum pavore
Cum tremore
Reveremur Numina.
Hic si cultus quid meretur,
Una detur,
Quam rogamus gratia:
Longa, Deae ter amatae,
Longa date,
Longa vitae stamina.
Sorores! Quid vobis videtur?
Omnem gratiam submissio tanta meretur.
Denique hominem vidi dignum hoc nomine!
Politici! Non estis sicut ceteri: vivite! vivite!
O homines humani!
Nec hominum inani
Contenti nomine!
Si possent destinata
Per nos mutari fata,
Essetis immortales! ....
Nunc saltem vivite
Securi bona spe!
Ducemus fila aurea
Nec ante moriemini,
Quam sitis vitae saturi:
Securi vivite!
O Deae pretiosae! O argenteae! O aureae Deae!
Cor exsilit gaudio! Beneficii magnitudinem intelligo,
Verba, quibus gratum explicem animum, non invenio.
Prae verbis placent opera. In foedus coeamus, * Inde oritur licentia scelerum, et quasi pactum cum inferno fit.
Timore mortis liberi, jam nihil recusamus.
Legatus sum cum plena potestate:
Quod vultis imperate.
Ergo porrige manum. Vos Divae, quam facimus, perpetuae.
Este testes amicitiae.
Styge auspice, inviolabile pactum facite! ** Ex vana spe summae felicitatis, quam promittit ostentator Diabolus obtinendam per media a se suggesta.
Respice! Haec omnia vobis dabo, *** Campi Elysii exhibentur.
Si agnoscitis Dominum, si praestatis homagium.
Pro! Quo me abripis?
Caelo qui laborant,
Vitae se futurae
Solantur a spe:
Hinc omne, quod est in mundo (nempe politico) concupiscentia oculorum, et superbia vitae 1. Jo. 2. Interim laborant,
Et habentur dure,
Dum perimant se.
Ego servis meis
Statim, quod merentur,
Stipendium do:
Et promissis meis,
Quo se profitentur,
De futuris bonis
Sunt promissa mera:
Nihil est in re!
His te beo donis:
Haec sunt bona vera;
His tu fruere.
Quidquid amat caro,
Quidquid mens, et bini
Amant oculi:
Habet a me caro,
Habet mens, et bini
habent oculi.
Beatus sum! Agnosco Dominum! Juro obsequium!
Ergo abrenuntias caeli Domino?
Abrenuntio!
Et omnibus operibus eius?
Abrenuntio!
Et omnibus Sanctis eius?
Abrenuntio!
Sic places. Vicissim ego manu propria me tibi subscribo!
Et sub consueto sigillo me obligo:
Totus, quantus sum, vester sum Pluto.
En paginam authenticam. Quidquid voletis,
Petite, et accipietis.
Vos foederi applaudite!
Vivat, et floreat
Tribus Politica!
Nulla aboleat
Aetas haec foedera! - -
Aeterna sint!
Regnet, et faveat
Domus Plutonia!
Ita nos aurea
Vivimus saecula!
Aeterna sint.
SPem inter, et metum luctor. Tamen si promittere hoc ausis, Ahia, quod sententiam retractaturus sit Deus, si egero paenitentiam, tum ego cremabo vitulos. Asae exemplum sequar.
Dixi: Promittere nihil possum. Peccavit David : paenitenti culpam dimisit Deus, non poenam. Heu! quam multas, quam graves dedit! Sed ad quam ego te hortor, Rex, paenitentia est sine conditione suscipienda, sine conditione.
Tu semper dicis: agam paenitentiam, si Deus remittat poenam! Non est ista voluntas bona, quae placet Deum: Non est ista paenitentia digna venia! Poenam, non culpam horret, qui retractare culpam non vult, nisi Deus retractet poenam. Aeternam poenam dimittet dolenti Deus, hoc promitto: hoc sufficiat tibi: magna miseratio est. Temporali submitte, Princeps, rebelle caput, et clama: merui! Sic placabis.
Morte cruenta cadam! Morte cruenta filii, fratres, nepotes cadent! Sic placabo? Dure! Quam hoc est asperum solacium misero!
Solacium tamen, poenas aeternas merito. Rex, audi amantem tui! Si tu cum igne devorante, et ardoribus sempiternis habitabis quondam, inclinasse te ferienti in tempore Numini, feris optabis votis. Quamquam quid multis urgeo? Prudens es. Si cedis Deo, aeternam certo, temporariam fortasse simul evadis poenam. Si non cedis, certa est utraque, neutram vitabis. Potes ambigere, quid sit agendum?
Potenter urges. Sed ...
Muliebre suspirium! Rex!
Pensa scelerum gravitatem, et levior poena erit. Comparemus. De medio populi in regale solium te Deus extulit, decem tribuum Dominum fecit, amplam felicitatem, si esses fidelis, promisit: tu beneficio vix accepto in benefactorem abutens, armasti te adversus omnipotentem, bellum intulisti Religioni, conflasti Deos aureos, primus elato impietatis vexillo, populum traduxisti in castra idololatriae: quanta ingratitudo! Spem felicitatis fundasti in tua prudentia, in mediis vetitis, in consiliis Deo, quo invito felix esse nemo potest, contrariis: quae insania! Monuit te Deus, ut resipisceres, minis, exemplis, poenis, prodigiis: audisti Prophetam, qui primum sacrificium vitulis immolanti obstrepuit; sensisti aruisse manum, quam ad necandum virum Dei extenderas; vidisti dissilire altare sacrilegum, cineresque effundi; cladibus affectus es a Roboamo, cladibus ab Abia; intellexisti, Deum irasci tibi: scis, in poenam idololatriae inglorium misera, et quod timendum est, aeterna morte periisse Salomonem cum filio et nepote: merebaris morte simili pridem rapi: at regnas, et secundum jam supra vicesimum annum regnas semper impius, semper contumax: quis est hic incredibilis patientiae, qua te tolerat Numen, abusus nefarius? Et miraris, succedere poenam denique, poenam quereris, de poena plangis? non est iste verae paenitentiae spiritus, Rex! Peccavi Domino! sic planxit David : de culpa doluit, poenae submisit se lubens. Exemplum habes: sequere. Si remittere supplicium Deus velit, gratias age: si nolit, tolera! Ferre necesse est, non evades: interest, ut paenitens malis, quam contumax ferre... Tumultum animi hoc triste silentium loquitur. Loquere Rex!.. Ah audiam salubrem vocem: peccavi!
PAter, triste nuntium fero. Saluti consule.
O cito, Rex!
Ibo in interitum praeceps! unde imminet?
Siste, caveri potest.
Doceri patere.
Spem fratres facitis?
Detectus est fons periculi: obstruemus.
Fons periculi peccatum est.
Sile bubo! nos audi frater!
Quod iste proditor loqui noluit, scimus Auctorem instantis, quod times, mali.
Et obsisti potest?
Si velis modo.
Triste dixi nuntium, quia grande est scelus, quod, qui minime deberent, parant.
Intus nos loqui jube, aut istum eice!
O vana spes!
Venite! audio.
Rex, audi me!
Audivi nimis.
Cessa baubari canis! aut linguam eruo.
Cessabis paulo post, cum tortor collum stringet.
Quid volunt minae?. O Deus! actum egi! Quam durum est cor humanum! in novum Pharaonem incidi: nihil proficio. Sed haec justa est Dei poena: cum impleta est mensura scelerum, induratur cor, nec jam molliunt beneficia, nec poenae frangunt: indomabilis obstinatio est. O poena terribilis, poena aeternae prodroma. O Jeroboam , proximus ab interitu es! malum times, non doles de malo: errasti graviter! Timor non prodest: dolor prodest. Conferte consilia prudentuli, ut evadatis, quod metuitis, malum! Non est prudentia, non est consilium contra Dominum: a Domino peti, quod prosit, debet.
SOlus gemiscit. Alloquimur.
Vir Dei! fructum, quem speravi, alloquium tulit tuum?
Nullum.
At nobis, antequam tu venisti, addixit pacem, promisit cum Rege nostro inire foedus, accipere Nadabo sponsam, restituere cultum Dei veri, si modo a te audiret, placatum sic iri Deum, et denuntiatam averti cladem: a te pendere tam grande bonum. Forte austere nimis, ex more tuo, locutus es Regi, ut audire patiens non potuerit?
Nempe adulari me illi velles, et dulcibus verbis fallere? Semper sceleratis austera est veritas, dicenda tamen, quia mendacio non juvantur. Vis, ut promittam, mitius acturum Deum, si Jeroboam legi submittat se? Quo auctore promittam? Nuntiare poenam me jussit Deus: poenae gratiam non jussit. Fortasse faciet gratiam: sed quod fortasse faciet, non debet dici facturus certo. Itaque quia nolui dicere, quod dicere non potui: ideo profeci nihil. Alia jam audit consilia, quibus se eximat malo, etiam ringente Deo. Tanta prudentia est.
Ergo tu nobis consule. Est dubium grave: Manasses dicat.
Hora abiit, cum venit ad me Zara , et audivi, inquit, ex Nadabo , transfugium te cum pluribus meditari ad Asam, nisi Jeroboam acquiescat Ahiae ! admittite comitem: et me taedet diutius flectere vitulis genu. Gaudebam oppido, nam Zaram ego credidi semper pertinaciter adhaerere consiliis Baasae .
Superi! quid audivi? de transfugio rescit Nadab ?
Dixi, ut terrerem juvenem, et plurium ex proceribus intentato discessu facilius inclinarem in partes Asae.
Improvide actum est. Nunc intelligo, quid subitus Nadabi adventus velit, quid fratrum Rebis minae, quid insultantium iubilus. Intus sunt; proditi estis, et nisi celeri
vos fuga subducitis, perditi.
Idem dicebat Zara . Itaque ut vidit gaudere me de suo adventu, subjunxit audacior: Quamquam quid ignobilem fugam cogitamus? Possumus facinore glorioso memoriam posteritatis mereri. Quid ita? inquam: impii Regis, ait, familia omnis, Deo judice, rea est mortis. Perimamus! Excogitavi facti modum: certus et tutus est: convoca socios, convenite me domi meae, docebo seriem. Exhorrui paulum: mox facinus visum est dignum animo heroice pio: condico, spondeo de ceteris: ille domum abit: ego mox ad Aramum .
Ego vero in re tam gravi nolui decernere aliquid, donec, quid tu sentias, audiam.
Hoc deerat, ut in sceleris societatem etiam Propheta vocetur!
Scelus vocas, quo scelus tollitur?
Tollite scelus! Hoc probo. Sceleratum autem tollere vobis cujus exemplo, cujus praecepto, qua potestate est licitum?
dubitabam. Jam quia improbas, cedo statim.
Et tu?
Absit, ut meo scelere puniam alienum. Eo, et Zaram moneo.
mone cito. Fugere licet, et jam necesse est: hoc mone: procella imminet.
Ipse prospicio.
At ipsa fuga nonne suspectos faciet?
Non tamen reos.
PErspicua dicitis. Ades Legate inclite! Sic offers pacem? Hoc foedus postulas? Nota consilia sunt: corrumpis auro proceres, et transfugas emis. Turbas ut cieas, missus es: hoc est negotium tuum.
De quo accusas, Rex?
Nempe de Manasse, de sociis audisti nihil?
Manasses, Princeps, se ipsum prodidit: adeo sine metu est sceleris.
Et tu aegre hoc feras, Rex, si a te tui transfugiunt, postquam tu Deo vertisti tergum?
Iste, credo, etiam
defendet rebelles, et violatam laudabit fidem.
Hic sermo animum prodit. Rex, fugae tuorum non modo conscios, sed auctores vides.
Quid fugae auctores vocas? Parricidae sunt. Asam, Propheta belle! numquid Asam constituit Dominus Regem, qui percutiet domum Jeroboam in hac die, et in hoc tempore? O fraudum artifex! Quod optas fieri, pro oraculo vendis, et clamas: Hoc dicit Dominus! cum dicere deberes: hoc optat Ahias! Nunc audi: Hoc dicit Dominus, si ego te cuiquam transfugii fuisse auctorem comperero, morte morieris in hac die, et in hoc tempore.
Insulta, minare, clama!
Bellum, Baasa , bellum decretum est: tibi comitto curam: arma para! In Asam imus.
Bene est. Discedere igitur per te liceat, et Regem monere meum.
Discede, nuntia!
REx! Tene hominem: mihi reus est mortis.
Gentium appello jura.
Qui contra jura naturae peccas! Immane scelus defero, consilium abominandum, quod mihi Zarae servus, quem domi teneo, detexit tempori, servus, inquam, Zarae , quem ego rebar esse amicum mihi, et in paucis fidelem tibi. Zara , Rex, tibi, et omnibus tuis machinatus est necem.
Prô! crudele nefas!
Cum Manasse condixit in domum suam-Plures convenient designaturi, quem quisque suo furori destinet. Nomina non tenet servus: isti scient: neque enim est mihi dubium, quin illi nunquam ausuri fuissent tam tetrum facinus, nisi his consciis et consulibus.
Haec me a meis? A Zara ? A Manasse?
Venerare jam Prophetam Rex? En
vaticinii nefasti veritas ad solem patet. Nisi tibi cavisset Baasa ; jam eveniret etiam, quod iste, auctorem silens, optavit fieri.
O Baasa omnes debemur tibi!
Securos praestas?
Praestiti. Missa est cohors, quae cingat domum, et vinctos pertrahat ad tribunal. Monitus excubitor omnis, ne aut Legatus Asae, aut Propheta sinatur exire palatio: captivum utrumque tenes: sontem an insontem ego non dicam: dicent ex vinculis rei.
Prospectum bene. Ibrahim , cum Rege Syro est foedus.
Nisi tenuisset me Baasa , jam abissem.
Repente beatus fio.
Tractemus intus. Tu coepta perfice. Armentur cives, urbs tota vigilet, tibi pareant omnes, ne quod gravius se malum moveat.
Rex in me confide!
O stulta fiducia! Audi Rex! Nisi Dominus custodierit civitatem, frustra vigilat, qui custodit eam!
Vos sequimini me.
Patebit innocentia.
Precor.
SUbscripsi. Ratum sit foedus, et in saecula Israeli proficuum!
Et Syriae gloriosum!
Per me nexu non solubili constringendum. Vivat amata sponsa!
Amor est optimus custos foederis.
Amor sit pro sigillo!
Est felix dies, quae per tot turbas tandem me voti damnat.
Quo difficilius est assequi,
quod cupis, tanto est majus gaudium, cum tenes. Fruere diu, posteritatis spes prima meae! dilecte fili! At tu, Legate, excusa moram, qua ire in foedus distuli. Vetuere ingens luctus, et gravis timor.
Idoneae causae sunt: nihil te istud angat. Experiere, quanto prae Asa melior socius, Rex meus sit.
Experiatur hoc perfidus Asa: det poenas fraudum, et cruenti consilii.
Tanti Asam sceleris, et indigni Rege, tamen non damno. Audiendi sunt, qui accusantur, ut pateat veritas. Exhaustus tot bellis populus aegre in novum movebitur, nisi cogat extrema necessitas. Intestinas plus turbas metuo, quam bellum non necessarium desidero.
Iterum trepidas? Auxilia Syrorum non sufficiunt, ut satis armatum te credas?
Tota etiam cum Syria Aegyptus militat tibi.
Et tui subditi, si audiant execrabiles dolos, quibus in te, in tuos, in regni viscera cruentam Asa intentat rabiem, non ipsi arma rapient? Non vitam, et sanguinem offerent tibi?
Ipsi ultionem urgebunt ferociter, ne suscipere cogantur tyranni infame jugum. En Baasa subit.
Tenes parricidas?
TEneo. Aramum et Ahiam honesto inclusi carceri. Zaram et Manassem huc vinctos traho: ceteri, qui sint, intelligere ex ipsis necesse est.
Audiantur.
Huc Zaram date! Ego si per te licet, quaestionibus urgebo hominem.
Age.
Exsultat in poenas animus!
Ego ne, Zara , te in vinculis videam? Te perfidum credam? Non est hic animus tibi: non credo. Servus te accusavit: servile testimonium nullum est. Si errore deceptus, si abreptus
impetu dixisti aliquid, quod sceleri verti possit, fatere: clementem habes judicem, si pro causa dicere aliquid probabile queas.
quem praecipiti judicio jam ante damnasti, irrides tyranne! Si servile testimonium nullum est: cur vincula fero? Sed age, quid vis, ut fatear?
Zara , amicum ut te compellem, hoc tempus non patitur. At si quid olim Baasa potuit, nunc pare consilio: modeste loquere: interroganti fatere omnia, nisi velis, ut ad tormenta appellem.
Crudelis proditor!
Glorior hoc nomine, quoniam pro Regis salute fero.
Modeste ut loquar, postulas? Moriturus adulari non scit.
Furit homo! Adora Regem! Majestati inclina te!
Sine! Furat furorem suum: extremum solacium est. Tu quaestiones promove.
Ergo, quoniam ita audax es, ut mortem non horreas, non negas te conspirasse in Regis exitium?
Fateor.
Fateris, machinatum esse interitum toti familiae regiae?
Feci.
Fulmina caelum immane scelus!
Regnum Israelis tradere Regi Judae voluisse?
Glorior!
Absorbeat tartarus proditorem!
Quid exclamatis? Meditatus sum facinus annalibus dignum, et quod mihi nomen aeternum ferat. Irascor, quod hodie primum occurrerit cogitatio tam utilis patriae, tam grata Deo! Jactari pridem in imos maris vortices hauriendus debuit, qui navem ipse hauriendam fluctibus in scopulos navarchus egit! Quis placide navigat, dum clavum Jeroboam tenet? Deproeliantes undique jactant venti: semper procellis tumet eversum mare: fatiscit carina late, et gravem admittit aquarum molem.
Quas tu ampullas proicis?
Vin', clarius loquar? Rem publicam Jeroboam perditum ivit: dignus est, ut et ipse intereat. Probat sententiam Deus. Impie! Tot annos servire nos coegisti infamibus vitulis: non prospexisti, fore aliquando tempus, quo pudendi mancipatus nos pudeat? Templum, Sacerdotes, Deum rapuisti: mirum est, si
eripere tibi vitam molimur? Occidisti tot animas: non mereris occidi! heu! Amice Baasa ! quam tu es male de Republica meritus, prodendo consilia tam salubria! Mihi quidem moriendum est: morior laetus, quia in conatu tam pulchri facinoris. At te Baasa , te, si quid pristina amicitia valet, si quis calor in venis bullit, quem sustinet amor communis boni, si qua cura est tuae salutis, gloriae, animae, Dei, te oro, ut exsequaris, quod ego impedior. Rex esse potes, et es dignus ut sis, eia assurge!
Rex! Jube, ut homini furioso sacrilegam linguam haec manus ex faucibus trahat! Nam quousque patiens audies hanc rabiem loqui!
Rapiatur ad mortem!
Imo tu loquere amplius. Edic, placari tu mihi, et tui possunt, si ego revertar ad Deum israel , si restituo sacra Patrum?
Barbare! Quid verbis blandis saevitiem tegis? Prurit animus in caedem procerum: novi dolos: hac arte participes consilii ut prodam, quaeris? Despera! Ex me neminem scies. Expellere hanc animam potes, evertere hunc animum non potes. Occide me! Supersunt, qui vindicent: hoc solacium est.
Inane solacium est. Scio miser, in quibus fidas. Auctoritatem sceleri Ahias facit, fiduciam Legatus Asae! Stupide! Quid attonitus haeres? Negare potes? At jam luit uterque scelus: perierunt. I miser, vindictam spera!
O Caelum! Quid audivi? Ahias occisus est! Hoc de te Propheta optimus meruit? Imo hoc a Caelo meruit: Martyr est. Praeceptum, si nescis, praeceptum a Caelo accepit Ahias, ut Asam concitaret adversum te: Asa Legatum misit, qui proceres averteret a te: uterque pro Caelo occubuit: beati sunt!
Tenemus auctores sceleris!
Satis est. Tribune, in carcerem trahe! Tormentis efficiam, ut nec ceteri lateant. Adducatur Manasses!
Occide omnes! Asa superest! Asa nos vindicabit.
PRudenter implicasti improvidum, Rex, ut mortuos Zara crederet, de quibus, si sciret vivere, nihil esset confessus. Nunc manifesta est veritas, de qua toties monui.
Crudele Caelum hoc Ahiae praeceptum imposuit?
Non Caelum imposuit, sed in Asae gratiam Ahias finxit.
Propheta praeclarus! Vaticinatur, quod facit.
Et mihi impostor paratragoediat minas! Vah! Pudet timoris panici! Sed mors filii credibile vaticinium reddidit.
Scilicet ardua res fuit, praedicere, quod moriturus sit aeger, cum jam vix spiritum traheret?
Manasses subit.
Manasses, de te interrogo nihil: omnis nota est rerum series. De consciis quaero: cetera jam dixit Zara .
Priusquam respondeam, Rex, scire liceat, cur cum tanto strepitu in judicium rapiar.
Impudens!
Si, quia transfugere ad Asam volui: habetis fatentem reum, et ne timide quidem, quoniam sponte filio tuo Principi confessus jam sum. Si, quia caedem machinatus sum Regi, ut jactari audio, premor innocens, et hae catenae injuriam faciunt.
Sero negas, quod confessus est Zara .
Zara , Rex, me incitavit ad facinus. Dubitabam assentiri, hoc non nego: nam, an non facerem obsequium Deo per idololatrae caedem, ambiguus fui. Accessi Prophetam: consului. Cum exhorrens ille exsecratus est scelestum consilium: e vestigio firmavi in transfugio mentem, et ad Zaram rediens, idem suadere coepi.
Astute. At transfugium probavit Propheta?
Nisi tu ad Deum redeas, aut saltem tuos unum, quem Patres coluerunt, Deum colere deinceps sinas, probavit,
Violare mihi juratam fidem?
Probavit, si servare tibi non possim, quin violem Deo.
Reus est moritis: Quid vobis videtur?
Reus est!
Quis? Ahias reus? Pavido pectus tremuit metu! Ahias reus, et reus per me!
Conjuratum est in nostrum caput: Asa regnat! Tu socios perduelles nomina!
Si transfugere a scelere ad virtutem scelus est morte dignum, neminem nomino. Paenitet de Ahia dixisse verbum! Imprudens lingua! At tu Prophetam verere Rex, si Deum times.
At tu transfugii comites numera, si amas vivere.
Silere decretum est.
. Rape in carcerem, miles! Meditandi concedo gratiam.
Inutilis est.
AHia peris! Suasisse caedem alter, alter fatetur probasse transfugium: utrumvis verum sit, perinde est, scelus est. Asa turbavit aulam, primates allicit, me verbis fallit, est certa res.
Gratulare tibi! Surgit post discussas horrentes nubes sereniore Phoebus renidens ore! Vive! Regna!
Per te, Baasa , regno, per te vivo!
Tibi se Nadab debet, tibi se domus regia.
Tu nostra salus es!
Tu servator!
Est felix Baasa , si potuit placere. Adhuc pallesco horrore mali, quod vobis canebat bubo: nunc sibi canat.
Placidum vitae exitum candidus olor sibi cecinit! Falsus est. haec fata falsos Prophetas decent.
Asa deceptor, sicarius, proditor! Haec nomina Regem decent? Baasa , bellum in Asam move! Summum imperium tuum est: I, civibus, fac, ut notum decretum. sit. Jam avidi corripient arma, spero, in Regis tutelam sui,
si quam atrocibus sim injuriis laesus, ex te intelligant. In lucum evoca Principes: Ipse adsis cum milite, ego sequar, et sacrificium Diis sospitalibus faciam, quorum beneficio haec domus, hoc regnum stat. Victimas gratas dabo. Fratres cum tota familia adeste mihi: Nemo absit vel Nepos, vel filius: omnes prostitimus periculo, omnes sistamus nos gratos pro beneficio.
Sistemus.
Erit id spectaculum laetum mihi. Interim, si per te licet, Rex, adjungo me genero: nostrum cum bello pariter nuntietur foedus populo, et felix conjugium.
Nuntietur, Pater! audire, cum prodibo, lubet gratulantium voces.
Audies. Probo Ibrahim ! O quibus unis me, meosque dedo, facite, ut hoc festum, quod extra ordinem celebro, mihi festivum sit, et turbet nihil.
Ex voto erit.
Ne, qui latent adhuc proditores nefarii, in novum se arment facinus!
Meus est omnis miles, Rex, ipsi inermes sunt. Securus ibis.
SAcrificium parat miser! Sacerdotem se putat fore, et erit victima. Poterat cogitari occasio alia nostris votis accommoda magis? Totam ad Sacra familiam vocat: nemo evadet caedem. Regnabis, o gener meus, regnabis! Laudabit Rex meus factum, et suae majestatis vindicari contemptum exemplo tam memorabili, multis praeconiis efferet. Sed Zarae quid fiet?
Suspicio hominis fidem. Pro me vincula, et carcerem subit, et audisti, qua contentione causam pro Asa egerit? Jurasses agi serio, et mortem pro Deo Israel in votis esse.
Insignis deceptor est. Quid vero? Non
rursum decipietur a te? Jam eo ventum est, ut periculum sit, ne primus victima vitulo cadat. Non liberabis?
Ultima cura est: graviores me premunt: mihi sum propior. Sed jam omnia plana sunt: crede mihi, verum Ahias dixit. Nunc mihi monendi sunt Principes tribuum, quos omnes auro partim, partim promissis emi. Quisque, quos adduxit ad funebrem pompam milites, jam mihi addixit: Cives belli novi nuntio in murmur, et questus ibunt. Hic tu vide, quid possis praestare.
Aures vacant.
Per tuos, passim sparsos, rumorem semina: Legatum Asae, Prophetam Asae carum, per injuriam occidi: ultro provocari potentem Regem: bellum nulla necessitate novum seri: alium Regem optandum Israeli , et quae sequuntur.
Sum capax satis. Sic irritatus in Regem populus probabit, quod ages facinus.
Rem acu tangis, et orientem vulgus adorat solem, sive novus ille, sive hesternus fulgeat. Quod si gemere aliquis, aut queri ausit, peribit una: unius poena gemitus omnes premet: succedet plausus.
Sic est: mutatur plebs, et servit tempori: hinc nihil metuo.
Prosperum navis cursum agit: tanti est artem regendi nosse. Vitavi scopulos per ambages: jeci anchoram, ne venti rapiant: viarum compendia ex specula vidi: piratarum artes exploravi per socios: ita in portum venio, et plenis velis in littus tot votis expetitum beatus invehor. Eia urgemus remiges.
Celeusma cano.
AMici! Ex orco redeo. Felix fuit legatio: ** Media, quibus Pseudo-Politicus uti solet pro obtinenda felicitate huius vitae, sunt 1. Cretismus , seu mendacium, quo suas spes sustentat. 2. Syncretismus , seu adulatio, qua sibi Patrones conciliat. 3. Pharisaismus , seu hypocrisis, et simulata religio, qua populi affectum trahit. 4. Herodianismus , seu astuta crudelitas, qua, quos obstare suis consiliis credit, perdit.
Testis est haec imago, et superscriptio:
Testes isti comites,
Futuri vobis ministri longe peritissimi.
Ego Architectus sum:
Ego Hortulanus sum:
Ego sum Piscator:
Ego sum Venator:
Servire vobis, omnium
Unum est officium.
Ego Architectus sum:
Aere in medio
Arces celsas fabrico,
Et scio solidare.
Ego Hortulanus sum:
Vastas solitudines
Verbo scio, utiles
Ego sum Piscator:
Haec si laxo retia,
Tota traho flumina,
Et greges piscium.
Ego sum Venator:
Si cui fodi foveam,
Certum traho belluam
Io! Socii! Laudemus Plutonis humanitatem! * Consilio sane praecipiti, et contra dictamen prudentiae.
Sed cur siles de Parcis? Timeo Dearum severitatem.
Sunt Deae placidissimae.
Fila aurea in tempora Nestorea promiserunt producere.
. Vivamus ergo hilares,
Et tempore utamur!
Et bonis, nigrae Charites
Quae dant, dum sunt, fruamur!
At tu subsiste modicum; verbum audi unicum:
Deciperis, an decipis?
Quae tua est suspicio?
Sine! ... Qualis est imago haec, et superscriptio? * Nam consideratione matura adbibita, nunquam expedit, esse impium.
Prô! Atrox aspectus! ...
Pluto Rex Erebi, hostis juratus humani generis! ...
Vah! Insaniam stultissimi foederis!
Hosti jurato creditis?
Ut hostis esse desinat!
Ut naturam exuat!
Cum sperare felicitatem, invito Deo, insania sit, eo quod orcus nec juvare possit, Quis furor excaecavit?
Quis stupor dementavit,
Ut per contemptum legum,
Quas posuit Rex Regum,
Sis ausus a mancipio
Vilissimo, miserrimo
Auxilium sperare?
Jam fructum sentes dabunt,
De spinis uvas leges!
Hic vir, hic artificium,
Hic potuit mysterium
Tam grande indagare!
Ridiculi Prophetae
Prudentiam stupete!
Ex mala bonum arbore
Praedicit fructum crescere...
Et adhuc te Politicum,
magistrum adhuc temporum
Tu ausis te vocare?
Ergo tu de fide confoederatorum incipis dubitare? Nec, si permittente Deo possit, juvare velit, nisi ut gravius noceat.
Et tu, stupide, vim argumenti nondum incipis penetrare?
Vah! Cur absente Prudentio, decreta est haec legatio?
Meum, meum erat exspectandum consilium
Nunc quid agam? omnia metuo. ** Nam Media prohibita, quae prosutura videntur, obsunt,
Terret crudelis superscriptio:
A Parcis nulla est, nisi verbo, data promissio:
Missi a Plutone ministri cur veniunt personati?
Venator, Piscator, Architectus, Hortulanus
Quod dentur in orco, ab orco, quis credat, nisi insanus?
Nisi latrones sint, mentiar!
Sed, sic decipimur, cum non exspectato Prudentio
Praecipitantia jubetur praeesse consilio.
Fatigas me querelis inanibus.
Nunc saltem, ut malum caveant,
Deceptos monebimus... * Exhibetur clades male pereuntium.
Pro Superi! quale spectaculum!
Inferi! Ergo deceptus sum! ** Quod docet omnium saeculorum experientia, jam sine velo allegoriae patentissima.
Sera lamenta sunt! Evenit, quod metui.
Praecipitantia cum suis. Heu! Erravimus! ...
Desideravimus
Modis illicitis
Fieri beati!
Erravimus! Nos insensati!
Eia! Adhuc nosti homines adeo tibi deditos?
Ecce adulator Achitophel !
Ecce mendacissimus Joab !
Hypocrita Absalon! Crudelis Abimelech !
Tyrannus Pharao! Inoboediens Saul !
Sacrilegus Balthasar ! Superbus Aman!
Insatiabilis Cyrus! Blasphemus Sennacherib .
Indomitus Macedo ! Ambitiosus Caesar!
Sanguisuga Nero! Julianus Apostata!
Quid numerem Valentes, Copronymos , Zenones, Nicephoros?
Quid Stilicones , Eutropios, et Belisarios ?
Quid alia mille nomina! ....
Omnes coeperunt aedificare:
Nullus potuit consummare! ...
Coeperunt hortos plantare:
Nulli fructus maturuerunt! ...
Coeperunt piscari, et venari Coeperunt:
Sed ruptum est rete! ..
Et in foveas, quas foderunt,
Ipsi denique ceciderunt! ..
I nunc, et praedica, quibus polles, consilia!
En ut stat foedus cum morte!
Ut pactum cum inferno est firmum!
Vah! Quid patior? Sic orbi prostituor!
Deceptor ubique, et proditor audiam! ..
Juvat publicum fugere,
Et maerore, ac pudore tabescere!
Tollite venti verba inania! ...
Amice, cur tristem aspicio?
Non vides, quod video? * Sed Pseudo-Politicus ab hoc consideratione tam utili abstrahit animum et studiose obliviscitur omnium, quae possent turbare.
Averte oculos! Quid juvat aspicere.
Quod potest affligere?
Quid prodest dolere,
Et tristia flere,
Quae alios opprimunt fata?
Tunc dole, cum oppriment te.
Vicinos si quando
Effundit, et proterit Sata:
Cur ego affligar de me?
Nempe quod video malum aliis contigisse,
Intelligo, etiam mihi contingere posse.
Itaque terrent vestigia,
Et cruciat funesta memoria.
Morbum detexisti: affero medicinam,
Ex flumine Lethaeo potionem divinam.
Enimvero sitio. Sudorem expressit terribilis visio!
Sed quis es tu?
Pocillatorem Plutonis ut tu non noveris?
Hem! Oculos fascinavit terribilis visio! ..
Amicum, an inimicum Plutonem habeo?
Inimicum? Qui foedus, quod percussistis, cupit esse
perpetuum! * Hinc perseverat in malitia, quae est infelicitas maxima.
Adstringendum arctius amicitiae vinculum
Mittit hoc Nectar stygium:
Et mittet toties, quoties indiges.
Ah! Nunc recordor.
Turbavit cerebrum terribilis visio!
Sudorem absterget, oculos sanabit,
Cerebrum exhilarabit haec potio...
Bibe, bibe aeterna malorum, quae impendent, oblivia!
O potio jucundissima! .. Dulcissima! .. Fortissima! .. ** Clauditur.
Plutonem laudemus!
Plutoni debemus
Et hymnos, et preces, et vota:
Per illum, qua fruimur, tota
Felicitas stat!
Cum illo in astra
Movebimus castra!
Felici pugnabimus Marte,
Si utimur nobili arte,
Quam Erebus dat.
HAnc stationem tenete vobis. Ne quis effugiat, haec vestra cura sit. Irruet Baasa , cum tempus poscet.
Dedimus fidem, nemo effugiet.
Et ecce jam sacrificio festa praeludit tuba ** Sonat tuba. . Cedite. Nos hic Regem expectamus. En ut se volvunt fata. Sacrificum ille, velut periculo defunctus, pectore soluto parat, et in ipsum se imprudens interitum proicit... *** Iterum sonat tuba. Initium, Tribune, tragicum ad pompam facis.
Triste ministerium invitus facio tam insignibus viris.
**** Aperitur altare. Superi! quo abripitis.
Hem! Sacrilegium gentis impiae!
Vir Dei! patienter intueri hoc nefas potes?
Prô miseri cives! Hoc vobis brutum animal Deus est? iste vos vitulus de Aegypto eduxit? iste ex Pharaonis mancipatu eripuit? Sic sapitis? Resurgat Moyses , exardeat zelo, quo exarsit in eos, qui primi vitulo curvarunt genu. Ingrati! Impii! creditis, scelus vobis impune fore? Haec dicit Dominus: Audi Israel verbum Domini: percutiet Dominus Deus te, sicut moveri solet arundo in aqua, et evellet te de terra bona hac, quam dedit Patribus tuis, et ventilabit vos transflumen, quia fecistis vobis lucos, ut irritaretis Dominum.
Tribune, voces seditiosas ut comprimas, tuum est. Nam quid iste blatero pro Propheta se vendit, qui suum ipse exitium sibi non vidit?
Insultas Ibrahim morituris! Haec est humanitas?
Insulto proditoribus, et parricidis.
Calumniam, cives, insontes patimur. Deus testis, et ultor sit!
En intrant testes impudentis mendacii.
HEu me! talem ego Ahiam video! Aramum et Sadoch tales! Date veniam, per Deum obsecro: reus sum vestrae mortis.
Et ego reus. At ubi Baasa ?
Non moriemur, silii! Cessate luctum! verax Deus est: non moriemur. Tyrannum, qui per injuriam nos mortis damnat, tyrannum manet mors improvisa: certum est, quia Dominus locutus est.
Sperate firmiter! Spes non confundit!
Momento se vertit scena, cum Deus Choragus est.
Quacumque circumspicio, nullus apparet Baasa . Amicum deserit? Ibrahim , ubi Baasa ?
Amicum tu
Baasam credis parricidae? sile, et morere!
Heu me! si mori hodie necesse est!
Zara ! cessas muliebres gemitus! Pro Rege mori quoties visum est gloriosum nobis? quoties appetivimus, provocavimus? Et nunc pro Deo mori. difficile sit? Gaudendum est Zara ! Non possumus felicius, non gloriosius mori. Ego, Vir Dei, nolo, ut sis Propheta! Nolo, ut vertat scenam Deus! Moriar! Est felix hora! Moriar Deo saltem, qui tyranno tamdiu vixi, tamdiu vitulo, et conflatilibus Diis . O vita turpis! O mors jucunda!
O digna vox boni Israelitae!
Quousque sileo? ... * Iterum sonat tuba. Pro! Sonum gravem! Ibrahim , huc Baasam siste! Egone sic misere peream!
Parricidae patronus non est. Rex adest! Acclama civis: vivat Rex!
Vivat Rex!
Non vives. Constituit Dominus Regem super Israel , qui percutiet domum Jeroboam in hac die, et in hoc tempore! Non vives!
NOndum detumuit furor? adhuc Regium sanguinem, sceleste, sitis? Tolera parum: moriere prae siti! Principes, cives mei! Quanto ex periculo vobis servatus sum! Ideo solemnitas Domini est: ite in ordines! .. Ecce hi sunt Dii tui Israel ! Flecte genu! Adora Numen!
O stulti! Et tu, impie, non refugis scelus repetere?
Cruciabo oculos odio me habentium! Adeste filii, Nepotes, fratres, date tura! .. Tu es Deus Israel ! Et praeter te non est alius!
Blasphema vox!
O Israel ! Aliud inter tonitrua locutus est Dominus,
aliud suo digito in tabulis scripsit!
Serva has tibi tabulas! Nobis melior Deus est, qui nullas scripsit. Morituris solve catenas miles! Huic cadetis victimae, cui procidere in genua renuistis. Irrue in Zaram miles! Primus luat, qui peccavit audacius.
Rex!
Nihil audio. Jugula!
Verbum o Rex! Nihil peccavit Zara ! Baasam time! Baasa conjuravit adversum te! Ibrahim testis est.
Quid? Ibrahim ?
Conscius, particeps.
Audis Ibrahim ? Ubi est!
Repente subduxit se.
Curre, ex fuga retrahe! Tu eloquere scelus.
Prodam, qui me prodidit. Quae dixi, finxi omnia, Rex, auctore Baasa : Ego conjuravi adversum te: Baasa facit insidias, affectat regnum: Ibrahim juvat, Rex Syriae favet: isti sunt innocentes.
Viden', ut mutat se scena?
Pro! Quod hoc est subitum malum, Pater? Sponsam, regnum, vitam perdo, si verum scelestus dicit.
Baasa , adversum me? Non credo. Moram latro supplicio inicit! Occide miles!
Si tibi chara est tua, et tuorum salus, parce, donec Ibrahim retrahatur ex fuga.
Rebellis Baasa ! Quo mihi nemo est visus fidelior? Non credo. Macta!
Omnem militem suum fecit. Mihi crede, jam imminet tibi!
Si verum dicis, sero dicis: si falsum, deceptor es: utrinque reus. Miles feri!
Jam imminet Baasa !
Evadere vis! Peri!
Praeibo ad stygem tibi! tyranne contumax! ... Me miserum! Pro Baasa morior, qui pro Deo possem! crudelis Baasa ! * Strangulatur. Heu!
Luisti scelus! Miles, Manassem rape!
Nondum sapis?
REX! Durus nuntius venio. Ibrahimum tuetur armata manus: non potuit ex fuga retrahi: haud procul ingens apparet agmen, citato accelerans gradu: non dubito, vera dixisse Zaram : Baasa imminet.
Ergo vertatur orbis! Ruant in montes flumina! Aretur Caelum! Redeat antiquum chaos! Rebellat amicus mihi, alter Jeroboam !
Perfidiam perfidia Deus punit!
Amici, fratres, filii date consilium!
Ego consulo mihi! Ad Baasam transeo. Io! Vivat Rex novus Baasa !
Io! Vivat Rex novus Baasa !
O Frater!
O Pater!
O Patrue, quo fugimus!
Improbi! Scelesti! Infames transfugae! Sic vestrum Regem colitis!
Sicut tuum tu colis Deum.
Haec fides est? Haec religio juramenti?
Poena talionis.
Heu! Video scelus meum! Dixisti verum, Ahia! perii! * Intra scenam.
Vivat Rex Baasa ! Vivat!
Terribile tormentum aurium!
Heu! Pater! Interitus prope est! Ego latebras quaero.
Nobiscum fugite!
Ah! Pater! Juva!
Vir Dei suade! Nunc audio!
Vivat Rex Baasa , vivat!
Vel nunc ascende, et hoc idolum deice! Forsan adhuc placabis Deum.
Irrides? Nam non in ipso conatu opprimar?
Saltem in conatu glorioso!
Saltem paenitens!
Solae me latebrae salvant. Ahia! Orare pudet tot injuriis laesum! Oro tamen: O Verbum Regi durum! Ahia oro, hos meos serva! Sunt innocentes: alienum fac, ne luant scelus. Ego fugio.
Ego suscipio.
Nos, Pater, deseris?
Hic est Pater. Valete amores mei! Nunc dolor maximus!
Cum Patre fugimus.
Manete. Jubeo.
DUrum imperium!
Tutiores estis in isto sinu.
Vivat Rex Baasa ! Vivat!
Mei ego vos objectu corporis tegam.
O Rector orbis! quam nulla est in consiliis humanis fides!
Minus in sceleratis, in quibus tamen tam multi ponunt fundamentum votorum suorum, velut si sperari felicitas posset aliqua, invito te!
Et luunt saepe insontes filii peccata Patrum.
Luunt, ne similiter ut Patres peccent.
Heu! Immane vulnus! Telum atrox!
Superi! Haec vox Parentis est!
Ah! Pater moritur! Curramus frater!
Hem! Qualis occurrit!
O terribilis species!
Emissum nescio cujus manu ferale telum cum stridore perrupit pectus: diffregi lignum: cuspis fatalis haeret? Valete! morior!
O si quis potest, juvate Patrem!
Patere ligari vulnus, Rex!
Vos hoc officium!
Utinam salutare!
Ah! Actum est!
Manus Omnipotentis sic ferit, Rex. Agnosce manum! Verere tandem.
Sentio manum gravem!
Et graves offensas doles?
Vulnus doleo! Regnum, amicos, filios, vitam amitti doleo! Cessate inane obsequium. Jam viscera turbat mors. Conspuo inutiles Deos, exitii fontem mei! Amici! Omnia perdidimus! Habe tibi exosam animam vindex Numen! Habe! Crucia! ...
Miserere!
Heu! Heu!
Exspiravit.
Finiit vitam.
Non finiit poenas.
O triste funus vel inimici!
Vivat Rex Baasa , vivat!
O res humanae! Huic acclamant vitam, dum iste moritur!
Undique miles cinxit silvam: Crede Ibrahim ! nulla evadet praeda.
En reliquiae furoris ultimi!
Salve flagellum Dei! quousque saevies?
Vos nihil metuite vobis. Odi, quem Deus odit: illum persequor.
Jam illum percussit Dominus, et mortuus est. Viden', ut grandi vulnere hiet pectus?
Laetum spectaculum!
Applaudite silvae!
Vivat Rex Baasa ! Vivat!
Quod hoc cadaver?
Miseri Zarae !
Zara jaces! .. Pro me es mortuus: honorem habes. Tribune, procedit venatio?
AGitantur catuli! Omnes sub ictum venient.
Vivat Rex Baasa ! Vivat!
Non evadis!
O mei filii!
O vulnus grave!
At hic saltem asylum erit?
Sistis? Praecipita! asylum nullum.
Crudeles! impii!
Heu! et hac occurrunt!
Nulli parcite!
Ilia perfodit miles. Vale Nadab !
Prô! te video Pater! scindere in partes pectus!
Morere!
Cessa! Iste debetur mihi!
En obvium pectus fero! Satia furorem ferox!
Heu! feritur frater!
Habet.
Vah!
Accede comes!
O cessa tandem!
evadit puer! succede tu!
Obsecro!
Quot numeras Ibrahim ?
Quindecim funera.
Bis septem volui. Cadaver Zarae honorem sepulchri habeat: cetera canibus et corvis cedant. Nunc triumpho. In Urbem redeo. Uxor, filiae, Neptes, et quidquid superest de tyranni sanguine, exitu pari pereant.
Vivat Rex Baasa , vivat!
Impletum est oraculum triste!
Horrenda strages!
Sapite aspectu stulti, qui contra Deum sapitis! neminem scelus felicem facit.