QUid tantum, LIBER ire concupiscis
Foras? nec metuis maligniorum
Ronchos? nec mala probra Zoilorum,
Aut vulgi inviduli allatrationes?
Quod vilem cito raptus in tabernam,
Olivas madida teges papyro:
Aut thuri, piperique quod cucullos,
Aut scombris tunicas dabis molestas:
Ni vindex tibi sit bonus paratus:
Cuius auribus atticis proberis.
Quaeris, quis? tibi magnus ille vindex
Sit doctus (moneo) FICHARDUS: usquam
Quo nil candidius, benigniusque
Aut exactius est, politiusque.
Cui si quis placet, omnibus placebit:
Illo vindice, Zoilus tacebit.

QUod vini mihi dolium meraci
Donas: ne dubites, IACOBE, quaese
Gratism farte mihi fuisse: quamvis
Collu miserit boc modo Tubingae,
Ceu scribis, nimis Alpibus propinquus.
Nam nec si Latium mihi Lyaeum
Mitlat Treliae, Gallicumve dives
Urbs Aurelia, gratius futurum est:
Cui plus munere, gratiusque sic est
Ipso nomine (quo triumpho laetus)
Tam magni officium, fidesque amici,
Eois speciosior lapillis:
Atque auro preciosion decoro.
Pro quo se memorem, piamque semper
Affirmat fore Musa nostra: ne sit
Facti gratia surda liberalis.
Istis quod facit interim phaleucis
Testarum, licer admodum minutis,
Tritis pollice nec laborioso:
Quos aequi fieri rogat, bonique.

ALbo candidius quid est olore,
Argento, nive, lilio, ligustro?
Fides candida, candidique mores;
Et mens candida candidi sodalis.
Te SCHEDI niveam fidem MELISSE,
Moratum bene, candidamque mentens
Possidere sodalis integelli:
Ligustro niveo nitentiorem:
Argento niveo beatiorem:
Albis liliolis fragrantiorem:
Cygnis candidulis decentiorem:
Armorum niveus docet tuorum
Cygnus, liliolis decorus albis:
Phoebea redimitus ora lauro.
Albo cadidior cygnus ligustro:
Argento preciosior beato:
Cui nec par eboris decus, nec auri,
Nec gemmae valor est, nitorque pulcrae:
Ac si pulcrius est in orbe quicquam.

DIsertissime Tullii nepotum
STURMI; tot pater elegantiarum:
Linguarum reparator, artiunque:
Per discrimind tot viae, metusque,
Per curas tot, et anxios labores,
Aequis Diis superis, beata tandem
Doctae contigimus scholae Lycea:
Dua se nobilis urbs, ocellus orbis,
Argentina, corona civitatum,
Iactat turribus arduis, et amne
Rheno Teutoniae celebriore.
Mens quam saepe fuit mihi, videre
Urbem hanc aureolam, inclytam, decorans
Florens Gymnasium; Viros et isthic
Fama conspicuos, et eruditione.
En tandem video: tuasalute,
STURMI, gestio laetus: intimisque
Medullis hilaror. viden' ut omines
Exulient mihi gaudio lacerti:
Ut fibrae trepident, micentque corda,
At tu me placidus tuo favore
Digneris; neque respuas clientem,
Praeter fas nihil, aut pium rogantem.
Sic me torseris haud dolore voti
Delusi, vacuum pudoris aegri.
Gazis gaudeat alter, Alter auro:
Stipet mercibus alter eminentes;
Alter frugibus expleat tabernas:
Gaza, aurum, bona merx, beata pleno,
STURMI, copia tu mihi esto cornu;
Diserissime Tullii neporum.

QUid me Luciferum Silesiorum
Dicis, CAROLE? non honore tanto
Me dignor; supera nitens ut aula
Secli accensear huius eruditi
Magnis sideribus. Cometa saltem
Si flagrem ad breve tempas inter astrae
Mundi; sat fuerit mihi. Quid ergo
Vis, quum Luciferum Silesiorum
Dixti, CAROLE? fallor? an ut aster
Idem Lucifer, Hesperusque mundi;
Phoebum luce sequi, vel anteire
Gaudet, luminis aemulus beati:
Soles sic ego iam corusciores
Mundi, seu genuina forte tellus,
Sive hos extera protulit, subinde
Mirari soleo: quibus libenter
Asto proximus; ut colorer inde,
Perfundarve sereniore luce.
Sic Phoebum Clytie, comesque gaudet
Corpus umbra sequi, vel anteire.
Su tu, CAROLE, Sol mihi: repente
Te vel luce sequar, vel anteibo
Stipator tuus aemula: nec unquam
Umbram me pudeat tuam vocari.

SIc ergo ibitis hinc mei sodales,
Dulces unanimes mei sodales:
Tu GUILLELME, simulque IANGEORGI,
Et tu CHRISTOPHORE, o mihi propinque
Aetate, et studiis: amore cuncti,
Et gente, et patria, et propinquitate
Tres iuncti mihi candidi sodales?
Nec vos tristis byems, geluve candens,
Nec pendens glacies moratur, aut nix,
Aut saevus Boreas, minaxve coelum?
Frustra conqueror (heu) requiro frustrae
Vos, o candiduli mihi sodales,
Et dulci mihi melle dulciores.
Sic visum est superis: simul parenti
Sic charae placitum, sororibusque;
Sic tutoribus, ac simul propinquis.
Salvete o socii, mea o valete
Bis desideria, atque ter valete:
Et vestrs memores sodalis este
Dum nos sors iterum, Deusque iungat.

SI, REUSNERE, meas tuis Camoenas
Addi par foret, o amice, quantum
Quantum, o frater amice saltitarem!
Ignoscas mihi. Sic tuae Camoenae,
Sic iussere meae, meique POSTHI,
MELISSIque, meique RUDIGERI,
FRISCHLINIque mei, meique IANI,
Cui dat pura salubre lympha nomen:
Vatum caetera turba conticescat.
Nam superbiero. Tuam, o amice.
Ignotam facie licet, Minervam,
Ornatam variis bonis Minervam,
Augustam, lepidam, piam Minervam,
Amplector, veneror, deosculorque.
Vive e Aonidum decus sororum:
Longum vive, memorque CHRISTIANI
Aevum transige laetus EGENOLPHI.

O quantum mihi gaudii beati
Attulere tuae, EGENOLPHE, Musae!
Nam qui ve tacito prius colebam
Sensu mentis, ob eruditionem,
Ac doctum genum, bonamque venam:
Iam nunc ob lepidas amo Camoenas,
Et carmen lepidum, bonosque mores,
Palam laetus in intimis medullis,
Musam sic tibi iam meam obligasti
Pulcro foedere, CHRISTIANE, amoris:
Ut te semper amare mente grata,
Et frui cupiat tuo lepore.

QUod mecum Paradisiis in bortis
Gaudes, PAULE, deambulare: quodque
Plantis conseris hos tuis, amoenis
Herbis, arboribusque, floribusque:
Quin et addis aves vagas, canoris
Mulcentes animos sonis, et aures:
Dignum te facis, et tuis Camoenis;
Molle quae tibi PAULE, quae facetum
Aspirant melos, ocioque gaudent
Ruris, deliciisque cultioris:
Qua Pomona, Ceres, Pales, Diana,
Chloris, almaque Faustitas oberrant.
Perge amabo MELISSE, perge por o
Mecum consere hortulos amoenos
Fulcris stirpibus, et nova novarum
Foetura volucrum, ac tuis Camoenis
Oblectare choros venustiores
Musarum, Charitumque, Apollinisque,
Ac doctae pariter choros Minervae.
O laudem egreiam! o decus perenne!
Quid est pulcrius bis, amoeniusve?

THeatrum Sapientiae beatae,
Quam Natura sagax in orbe monstrat,
Lucem nomine sub meo tueri
Publicam cupis, ac tui laboris
Tanti me simul arrogas patronum,
Musis o et amice, Gratiisque
Mysters IANE, sacer comas Apolle
Lauro nobiliore cui coronat.
Agnosco studium lubens, amorem
Agnosco partier tuum, fidemque:
Munus gratum habeo, deosculorque,
Te dignas cupidus referre grates.
Sed dum paupera Musae te redonet
Digno munere; mutuum favorem,
Promitto, ac studium interim fidemque;,
Germanumque (quod ipse vis) amorem.
Thesaurus bonus est fides amica,
Et mens candida candidi sodalis.

CUi libros age nuncupo novellos
Libros aureolos venustulosque?
Quos dono mihi candidata quondam
Misit turba sodalium bonorum:
Mundi lumina qui velut refulgent
Doctrinae radiis suae coruscis:
Ac longae celebres honore saemae,
Aevi sunt decus huius, et futuri?
POSTHI, nuncupat hos tibi novellos
Libros aureolos venustulosque
REUSNERUS, tuus optimus sodalis.
Unus namque sodalium bonorum
Gaudes maximus esse Candidatus:
Me qui mente colens, fideque sancta,
Meas esse aliquid putas Camoenas:
Libros aureolos venustulosque
Tot dono toties mihi remittens.
Lumen ac velut orbis, atque sidus
Musarum, radiis tuis coruscas
Candoris, fidei, eruditionis:
Ut fama super astra notus, avi
Magnum sis decus nuius, et tuturi.

INtegros Anagrammatevn libellos
Dudum compositos te habere rumor
Affirmat manifestus. ecquid ergo,
Iucundissime NICOLAE, restat,
Quo minus veniant in ora vulgi
Tandem, et publice ab omnib. legantur?
Num famam metuis novis iniquam
Rebus, et Criticos ineptiores?
Dente rodere qui solent maligno
Ipsis nota parum. Sed heus tu, an istud
Zoili genus improbum vel assis
Unius facias, amice? noli,
Noli, inquam, et tua profer illa amicis,
Immo et principibus viris, et ipsis
Monarchis Anagrammata expetita
Iampridem: hisce placere, summa laus est:
Tu iube Criticos valere ineptos.

SIc est, optime POSTHI, ut ipse scribis:
Plus est, quam satis, hocce Zoilorum
Aevo, vel Critscorum ineptiorum:
Passim carpere livido labores
Doctos quos iuvat invidoque dente:
Si quid praecipue novi laboru
Lucis prodeat editum sub auras.
Sed non invidiae calumniaeque
Morsus sic moror ipse virulentos;
Luci subtraham ut amplius libellos
Tot votis precibusque discupitos.
Tempus quin mage conqueror legendi
Scribendive mihi deesse solum,
Aut lima expoliendi acutiore.
Moles nempe premit negociorum
Me non parva, nec una, publicorum:
Respirare per ocium facultas
Vix ut saepe queam. quid ergo coner?
Musas persequor haud amoeniores
Si tanto genio, tot impeditus,
Et tantis studiis magis severis:
Poscunt unum hominem sibi illa totum.
Mos voto tamen ut tuo geratur,
Et desideriis bonorum amicis:
Plusculum modo nactus a labore
Tanto temporis ociique sani:
Supremam vigil, annuente Phoebo,
Imponam lepidis manum libellis.
Si forsan minus omnibus placebunt
(Quod nec spero, nec opto) saltem amicis
Si non displiceant meis probatis:
Contentus bene, nempe caeterorum
Ridebo probra sponte Zoilorum.
Lusis ilia Zoilis crepabunt.

QUisquis, mi Leorine, NICOLAUS
REUSNERUS tibi iussit esse nomen:
Si quid muta elementa litterarum
Veri transposita huc habent et illuc:
Is, me iudice et augure (augurari
Ulla si ratione Christianis
Vel fas, vel licitum, vel est decorum)
Videtur voluisse praemonere
Futurum; domini manus benigna
Coelestis bona cuncta copiose
Ut simul tibi, NICOLAE, donet
Fortunaeque, animique, corporisque,
Iucundum, utile, scilicetque forte.
Nam RES, ALCINOUS, notantque NERVUS,
Fortunae haec, animique, corporisque
Dona, si modice velis figuras
Tui nominis huc locare et illuc.
Ucundum ALCINOI figurat hortus:
At RES utile lauta; forte NERVUS.
Ergo congruat ut rei figura,
REUSNERE, opto tibi, precorque, gratus
Sit felixque Anagrammatismus iste:
Fortisque, et Locuples, et usque Laetus
Vivas innumerabiles per annos,
Omni nobilis ac bono beatus
Fortunaeque, animique, corporisque.

LAMPERTE, o Anagrammatum Magister
Callentissime, lux decusque Phoebi:
Quae mi commoda sponte comprecaris
Fortunaeque animique corporisque;
Fatum nominis augurans beatum:
Laetus ac locuples simulque fortis,
Iucundum, vtile sentiam ut, potensque;
Quod RES, ALCINOUS, notatque NERVUS:
Pectus nosco pium, atque Christianum
Vere, tam bene, tam mihi benigne,
Quod vult, quodque bonum omne comprecatur.
Pro quo reprecor ipse mente grata.
Fortunaeque animique corporisque
Aucta commoda copia beata:
Laetus ac locuples simulque fortis,
Iucundum, utile sic quod est, potensque.
Semper perficias. Deo favente,
Fortunanteque publicos laebores.

SI lex sancta vetus cuique habenda est,
Quae honeste iubet hospites honestos
A se mittere patrias ad oras;
Praesentes habitos amice amicos,
Quoad fit copia amice habendi amicos:
Quo vos obsecro honore, quove amore,
Vos inquam simul hospites honestos,
Ac magnos pariter meos amicos,
Ista iam domuitione vestra,
Digne persequar, a que me remittam,
Dilecta ad patriae arva commigrantes?
Maior vester honos (fatebor) unquam
Quam ut possim facere hic honestiorem
Quenquam (credue) vestrum honore, digno
Quamvis. Nam genus arsque vos, et alta
Virtus, et pietas honestat ultro, et
Rebus qui comes his honos adhaeret.
Quod possum, quia non frui licebit
Tam inagnis, et honore magno honestis
Coram hic amplius (heu) dein amicis;
Saltem vos memori fide (fides si
Forsan hospita non sat hic tributa est)
Et sancto recolam omne amore in aevum,
Extremo licet orbe vos remotos.
Quid honestius est, amiciusve?

MENS est casta DEUS, malique pura:
Castae mentis amans, malique purae:
Coniuges opibus beans beatis
Castos, et placida quiete, et aequa
Sortis prosperitate, gaudiisque
Vitae perpetuis beattoris:
Augens prole domum beata.
Ac desiderium omne cordis implens:
MENS est casta Deus, malique pura
Incestosque animo execratur ignes,
Spurcae castra libidinis sequentes,
Mentis haud licito impetu furentis.
Punit hos Deus arbiter vicissim,
Iratusque malum omne machinatur,
Pestem, bella, famem, malamque sortem,
Ac domum sterilem, et gravem senectam.
MENS est casta DEUS, malique pura:
Iura legitimi tori sacrata
Is sanxit, maris, uniusque nuptae.
Sic ut prole domum augeas, Deumque
Casta mente colas, RICHARDE, caram
Consortem socias tibi SABINAM,
Probam, pulcricomam, piam, pudicam.
O te tam ter et amplius beatum!

REUSNERE inter amabiles Poetas
Vates maxime, duplicisque Iuris
Ingens Teutonicas decus per oras:
Me tristis cruciat dolore morbus,
Affixumque pigro tenet cubili:
Morbus pessimus, invidusque morbus:
Nec frui sinit, inter et Lyaeum,
Atque inter simul optimos sodales,
Tuis deliciisque, gaudiisque:
Nec nostros quoque mutuis tenellos
Sinit iungere vinculis amores.
Ignosce, et veniam imputa roganti,
O illastre novem decus sororum.
Sed cras, auricomus polo renascens
Quum Titan veteres equos reducet:
Et te delieias meas, meumque
REUSNERUM celeberrimum Poetam
Alloquar simul: et simul libenter
Aeternos sociabo tecum amores.
Iam vale Pylii senis per annos
REUSNERE, inter amabiles Poetas
Vates maxime, duplicisque Iuris
Ingens Teutonicas decus per oras.

CUi Phoebus duplicem dedit coronam
Artis Paeoniae, Poeticaeque;
Et cui melliflua sui medulla
Tinxit Suada leporis os disertum;
PISTORI, tibi gratulor, mihique
Laetor, factus uterque quando voti
Compos, iungere mutuos amores,
Alter gestit et alteram videre,
Compellareque mutuo, ferarum
Inter lustra, Anast ad fluenta laetae
Qua regnat Panacaed dia donans
Aegris corporibus bonam saelutem.
Quam spondes mihi, spondeo vicissim
Mentem, testificans deos, amicam:
Sis oro meus, atque sim tuus ceis:
Tununs es meus, et tuus libenter
Canstans sum maneoque nunc ainicus.
Sic es alter ego mihi: vicissim
Alter tu tibi sum futurus ipse.

SI vivis bene, si vales, MELISSE,
Mellitissune alumne Gratiarum:
Magnas Diis ago gratias: salute
Pro dulet, stabilique sanitaete,
Porro numma sancta comprecando.
Quod rescribis iter parare magnum
Perculsit mihi cor dolore. nanque
Cur is te, rogo, perditum, MELISSE?
Crudelis nimium fideliores:
Plus te qui propriis amant ocellis:
Laerz nempe iua salubritate,
Et vita simul, et beatitate.
Iam tandem satis hinc vagatus inde,
Per Gallos, Italosque, Pannonesque,
Germanosque tuos; remotiorum
Gentium simul, et propinquiorum
Mores es bene conspicatus, atque
Urbes. iam tibi cedit ultro Ulysses:
Qui tot perdidit exulans, quot annos
Bellum perdidit Ilium fatigans.
Tandem Penelopen tuam require:
Aut, si victitat uspiam, Rosinam
Tandem iam recrea tuo vigore:
Quae desiderio tui fathiscit;
Et languens rapido misella ab igne,
Iam refrigerium tuum requirit.
Sic vivis bene, sic vales, MELISSE;
Mellitissime alumne Gratiarum.

ANtiquum simul esse quid, novumque,
Dic FRANCISCE, potest? an hocce non est
Monstri persimile? omne si quid usquam est,
Quod natum est, simul occidit, nec usquam est.
Nam quis credat anum, senemve posse
Rursus sic iuvenescere, ac renasci,
Mox ut fiat homo quasi novellus.
At tu, docte MODI, novator unus
Priscorum potes esse tot virorum:
Quorum verba novam reducis ipse
Antiquata, vel obsoleta prorsus
Instar et valeant probae monetae.
Hoc MURETUS idem, MANUTIUSque
Hoc VICTORIUS, hoc et ille censor
IUSTUS LIPSIUS, et IOSEPHUS ille
Praestat SCALIGER: hoc et omnis huius
Aevi denique coetus eruditsn.
Nam cunctos memorare non necesse est.
O miram ingenii sagacitatem!
O artis lepidae catum magistrum!

DUm me valle Bacaenis in ferina
Lymphis membra videt sacris lavantem:
Lymphis te periisse VVisbadenis
Scribit POSTHIUS ille, NICOLAE,
Communis meus et tuus sodalis.
O factum male! bellus ille vates,
Plus quem Musae oculis suis amabant,
Et doctae Charites, et ipse Phoebus,
Et quantum est bominum politiorum;
Mellitus simul, elegansque vates,
Vitales moriens reliquit auras?
O tristes mihi nuncii, malique!
Sed lamenta nihil, nihil querelae
Pr osunt, aut lacrymae: pium ac beatum est
Fatis cedere, coelitum voluntas
Quae fert optimd. namque totus haud es
Me nte ac corpore mortuus: perenne
RUDINGERE tuis: beatioris
Vitae laetitia fruens suavi:
Per quam nec moreris die supremo,
Nec vivis male, sed magis beate:
Quod non dispereunt tui labores,
Quos Christo tua Musa consecravit,
Quid iucundius auspicatiusve est?

QUantum condoluisse morie fratris
Pollux Castoris impotente fertur:
Tantum condoleo tibi, salutis
Incerto; nova cui subinde morbi
Pestis languidulos fatigat artus.
Fas sit o utinam mihi vicissim
Pro te fata pati, licet molesta,
Ac te morbi aliqua levare Parte.
Nam tot signa tui mihi favoris
Edis IANE; sit ut mea salute
Salus haec potior tua, atque vita.
Quin tandem furia o recedis Atae,
Morborum genitrix, sororque mortis,
Vitae pessima carnifex misellae.
At tu, Diva Salus, ades benigna,
Morborum domitrix, necisque victrix,
Et cordis vigor, ac medulla vitae.
Ah tantum prohibe nefas; et adde
Aegro robur, et auctita vigorem,
Digno vivere Nestoris senectam.
Quid me laetius est, beatiusve?

NUllum Patris honestius sepulcrum,
Quam ventrem sobolis, cluere facto
Gens Ponti accola comprobavit olim;
Patrum corpora quando mortuorum
Parentalibus intulit merendas:
Ceu quondam pietate nota coniux
Mausoli cineres bibit mariti,
Ardentesque pii rogi favillas.
At si dicere PUBLIANE verum
Fas est, Patris honestius sepulcrum
Multis esse modis tui fatebor.
Tu non viscera iam patris caduca
Condis visceribus tuis caducis
Nec ventrem dape patria (quod ipsum
Nefas quis neget esse?) dehonestas:
Sed manes patris optimi sepultos
Quos tu pectore condolens fideli
Tecum regna per universa transfers:
Ceu Cassita sacrasse fertur olim
Pro crista tumulum suo parenti;
Quem nunc vertice gestat in supremo.
Sic in te rediviva lucet ipso
Virtus: sic genius tui parentis
Clarorum genio viget virorum,
Quotquot Sol gemino videt sub axe.
Hoc est aere perennius sepulcrum.

LUgete o iuvenes, viri, senesque,
Et quantum est hominum picntiorum.
Eheu! mortuus est bonus patronus,
Patronus bonus, et parens verendus:
Lux verae pietatis, artiumque
Sanctarum columen, decusque magnum:
Magnus praeco Dei, Dei sacerdos.
Is facundus erat, fidemque norat
Salvantem populos docere CHRISTI,
Ac monstrare viam salutis aequam,
Assertor probitatis, atque veri:
Is prudens erat, et gravis, bonisque
Promptus consiliis, et arte doctus,
Fortis, et patiens, fideque constans:
Quem percellere nulla vis minarum,
Mortis nec potuit timor, nec ullae
Fraudis illecebrae, precesque blandae.
Sed verae fidei tenax, Deique
Inprimis studiosus, erudivit
Gentem dogmate coelico fidelem:
Hostes opperiens fide timendos.
Illum mors properanter hei maligna
Terris eripuit: bonumque tantum
Invidit miseris, deditque luctus.
Sit o sit male mors tibi maligna:
Primum quae omnia devoras amica:
Quem dileximus unice, abstulisti.
O factum male. Nunc beatus ille,
Carnis carcere liber, et dolorum;
Coelo patribus, angeluque innctus;
Conspectu fruitur Dei beato.
Vitam perdidit hic quidem caducam;
Vitam vivat ut inde sempiternam.

IOANNES cubat hic SEBASTIANUS
PFAUSERUS, placida sepultus urna:
Quo vix sanctior hic, Deique vixit
Plenus pectore cogitationum.
Praeco, Christe, tuus; tui professor
Invictus meriti, sacrique verbi:
Pro quo mille tulit volens labores,
Casus mille: simul minas potentum
Forti pectore sprevit, ac pericla;
Pro Christi decore, et fide paratus
Pulcram, si sit opus, necem pacisci.
Inculpata fuit, gravisque vita,
Virtus ardua, splendor eruditus;
Mores ingenui, fides probata,
Pectus mite, cor altum, et os disertum:
Summo maximus hunc amore Caesar
Complexus, sibi praesidem sacrorum
Legit, consiliariumque fidum.
Nunc Ecclesia Praesulem LAUINGAE
Tristi funere moeret interemptum.
Moeret publica res pium parentem:
Moerent eximium scholae patronum:
Moerent, quotquot in orbe sunt piorum.
Et nunc it per iter serenus altum
Illuc, unde negant redire quenquam:
Ac curis hominum, malisque liber,
Stellis pulcrior, aureoque Phoebo,
Fulget ante Deum: novoque in orbe,
Sertum iustitiae ferens beatae:
Pro vitae spoliis laboriosae,
Vitae gaudia possidet perennis.

QUantum Francia te FICHARDE gaudet
Consulto celebri utriusque iuris,
Tantum Teutonis unaquaeque Magnae
Laet atur regio suis alumnis,
Consultis utriusque Iuris. En ut
Gens Helvetia SCHURFIUM, duosque
Una AMERBACHIOS amat disertos.
En ut Frisia VIGLIUM superba,
HOPPERUMque colit, GIFANIUMque,
Et natis EVERHARDE te potentem.
En ut nunc VVESEBECIIS Brabantis;
Brisgois ZASIO orac FREIGIOque;
BRANDO Alsatia, et OMPHALDO superbit.
OBRECHTOque suo, SPIGELIOque.
Sic DAMHUDERIO suo triumphat
Felix Flandria, CANTIUNCULAque.
Sic et Hassia claret OLTEDORPO,
SICHARDOque, VIGELIOque docto:
CISNEROque Palas, alumna Rheni,
Et se Suevia clara MINSIGERO
LEIMANNOque TRADELIOque, et una
Fori lumine GREMPIO diserti
Iactat: FRERMONIOque Boia tellus:
Cimbrorumque THOMINGIO, ora magne.
Sic GRASSO Pomerane; tuque Saxo
HENNINGO, HERDESIOque, CLINGIOque,
FORSTEROque valente, BEUSTIOque,
BORCHOLTO pariterque, SCHARDIOque
Plaudis: sicque, Turinge, SCHNEIDEVINO,
HUSANOque sonas, sonas COLERO.
Sic et MORDISIO alma, FACHSLOque
Gaudet Misnia, PELFEROque claro,
Et tot PISTORIdum inclytis alumnis:
Gens Brunsvigia ceu suo SCHRADERO.
Ignoscant alii celebriores:
Manum de tabula movere par est.
Me Silesia Iuris ut perito
Plaudat, non equidem moror: nec istud
Tam honori, quam oneri mihi futurum est,
Suo se pede rite metienti.
Mens est recta mihi sat, et voluntas,
Factique officii fides probata,
Quovis nomine pluris aestimanda.

ANni rector, et arbiter dierum,
Mundi fax, oculusque, lucis auctor,
Sol haud invidet Hespero: nec aegre
Fert hic, aethere si qua tunc sereno
Fulget stellula. Sic, beate IUNI,
Sic SAMBUCE diserte, tuque sacri
Consultissime Iuris ALCLATE;
Quos Apolline Musa patre terris
Tres nuper peperit Thaleia Soles,
Aevi lumina clara sempiterni:
Sic (inquam) mihi vos brevem potesse
Haud quaquam reor invidere lucem:
Consors quando lyrae repente vestrae
Factus, me super astra tollo laetus:
Ut si stella decore non perenni;
At stellam simulmns, Cometa saltem
Sic spero. quid enim meo nitore
Splendori queo derogare vestro?
Quorum cedo equidem libens honori,
Et magnis titulis: nec invidenda
Passim quos mea Musa laude tollit,
Aevo vix moritura nascituro.

IMMUTABILE quod manere FATUM,
Et quod fixa semel Dei voluntas
Mutari solet haud minis malorum,
Aut diru hominum, dolisque caecis:
Praesagum docet hoc, IOSEPHE, ver i
Sortis munera somnium beatae
Spondens: quum tibi mergites in agro
Undenas, totidem vides in aethra
Stellas cedere rursus: imo Phoebum
Ac Phoeben tibi supplicare, quondam
Fratrum scilicet undecim, patrisque
Et matris tibi Principi futuro,
Aequis diis superis, bonisque fatis.
Sic te vatibus omnibus, MELISSE.
Phoebo te patre, matre te Thaleia,
Cultis esse modis potentiorem:
Sic (inquam) voluere dii beati,
Et quicquid voluere dii, peractum est.
Sic Caesar sacer inde FERDINANDUS
Fdixit; tibi plena conferendo
Olim munera maximorum honorum.
Ecquis PAULE neget, Deo volente
IMMUTABILE sic manere FATUM.

AT vero male sit tuae podagrae,
Aut certe gonagrae nimis maligna
Quae te te abstulit huic sodalitati;
Condimentum equidem omne nuptiarum,
Choragumque simul bonum futurum.
Sic tu scribis. At ipse quid rescribam,
LAURENTI? Male sit malam podagram,
Aut certe gonagrm male ominanti,
Cui nec par medicina sit medendo.
Non me dignor honore (crede) tanto,
Delicatula quo mihi podagra,
Mollicella vel excubet gonagra:
Quam nec invideo, nec opto cuiquam,
Magnus quisquis herus solet vocari.
At contra bene sit tibi vicissim
Sic GUALTHERE meam vicem dolenti:
Ut me vivere, me valere semper,
Et mihi bene, quam male esse malis.
Succenses quod Apollini, vide quid
Agas: cuius ut esse vis alumnum
Me, tute optimus ipse sis alumnus:
Phoebeae bonus artifex medelae.
Aut hunc ergo tibi mihique plaoa:
Aut si qua est podagra, aut gonagra (quanquam
Nolo hoc credere, vel male ominari)
Phoebea fer opem mihi medela.

FLos lestissime CHRISTIANE vatum,
Aulae Sol, patriaeque sidus orae.
Fidus Saxoniae Ducum minister
Adsum, ceu comes, huc profectus, aulane
Dresdae qua secat Albis inclytam. o quam
Iucundum ac volupe est mihi futurum
Optatos iterum videre vultus:
O et quam volupe est amici amicam
Dextram tangere! quam suave tandem
Tanti os dulce suaviari amici!
Tantum si pateris videre vultus,
Dextram tangere, et os suaviari
Antiquo simul et fideli amico:
AUGUSTA urbium ocellus inclytarum
Iunxit foedere quem tibi cupito.
Lubens sed pateris (scio) volensque,
Possim compos ut esse CHRISTIANE
Voti. fas mihi fas videre vultus,
Dextram tangere, et os suaviari
Tanti tamque fidelis hic amici.
Quid optatius est, beatiusve?
Aulae Sol, patriaeque sidus orae.
Flos lectissime CHRISTIANE vatum.

REUSNERE, Aonidum decus sororum,
O et aethereae decus Themistos:
Nunquam fama meas adivit aures
Expectatior aut suavior quam
Quae te his moenibus appulisse dixit.
Gaudio exiliit mihi cor imis
Laetanti in penetralibus: Deoque
Egi sospite gratias amici
Pro via: officii et mei esse duxi,
Quamprimum tibi rite gratulari
De successibus aureis viarum.
Porro gestio nunc videre vultus
Illos ingenuos amabilesque,
Quos hoc nomine Musa praedicavit
Mi non unius optimi Poetae:
Annis qui mihi sunt tot expetiti:
Et quos plus oculis meis amabo,
Donec spiritus hos fovebit artus.
Quam caram premere obviante dextram
Simul basiolo ardeo? o beatam et
Signandam niveis diem lapillis?

CUius heic labia et genas, comamque
REUSNERE eminulam virente lauro
Admirantibus inspicis Camoenis;
BOISSARDUS meus est, vetus sodalis,
Amicusque bonus, velutque frater:
Mi versatur in evidente lingua,
Inque ipsis oculis perenne fertur,
Omnis haeret in intimis medullis:
Diverso varius colore pictor;
Vestiu Phrygio nitore textor,
Carminum Latio decore fictor.
Ternis muneribus remuneravit
Me sodalis, amicus, atque frater,
Pictura, et Phrygia plica, et poesi:
Quei discederet a sonante lingua?
Quei relinqueret is meos ocellos?
Aut quei desereret meas medullas?

COnsortum optime proxeneta amoris,
Fidorumque sodalium MELISSE:
Quam gratum et volupe est mihi sodalis
BOISSARDI tui imaginem videre,
Amicique boni, velutque fratris,
Virique optimi, et optimi Poetae:
Musaei inter imagines locatam
Tot bello simul et toga virorum
Clarorum. facies mihi haud perinde
Ac doctrina fuit, fidesque nota:
Cuius concilias mihi MELISSE
Optatos toties novos amores.
Is sodalis ut est tuus, MELISSE,
Amicusque bonus, velutque frater:
Quod spero, meus est eritque semper
(Solum quod tibi debeo) sodalis,
Amicusque bonus, velutque frater:
Lingua, mente, oculis mihi colendus,
Donec vita meos gubernat artus.

COelo dedita Musa, NICOLAI
REUSNERI mihi symbolum referto.
Hoc me vin' memorare? FORTITUDO
ET LAUS, atque SALUS MEA est IEHOVA.
Id ipsum. sed enim, nisi molestum est,
Huius quaeso mihi explicato mentem.
Fretum se Domino Deo IEHOVA
Quidvis vincere, ait, mali: Salutis
Hunc solum esse patrem beatioris:
Se solum bunc celebrare mente tota.
Divina omnia, symlolum ipsum, et huius
Explicatio. nunquid illud olim
Sic dixit quoque Legiferque Moses,
Sacerque Esaias, et ille summus
Vates, quo Salomo parente natus?
Sic est. Ecquid enim videtur esse
Sive iustius, ac bonum bonorum,
Sive dignius, ac pium piorum
Sive pulcrius, ac sacrum sacrorum
Vatem Symbola ferre prisca vatum?

OUatum decus eloquentiorum
Quotquot sunt hodie; quot et fuerunt,
Et quot forte aliis erunt in annis,
REUSNERE, o columen meae Thaleiae
Quem plus diligo propriis ocellis,
Aut si nobilius quid est ocellis.
Foetus ingenii mei recentes
Mitto versiculos tibi Patrono,
Sed cultos minus, ac parum politos,
Qui te iudicii vigore, et altae
Clarum laudibus eruditionis
Dignantur timide salute multa.
Hos tu (si modo, qni legantur, esse
Dignos duxeris) o pater leporum,
Quo par est, animo legens amico,
Imbelli veniam dabis Camoenae;
Gratae significatione mentis
Contentus: simul arbitraberisque,
Si cura, studio, fidelitate,
Et praestare aliquid labore possim,
Esse id perpetud tibi paratum:
Ut nil promptius expeditiusque
Exspectare queas tuo a cliente.

IMmortale decus novem sororum,
O REUSNERE; forique sanctioris
Ingens gloria; qui velut coruscans
Sol per omne latus patentis orbis,
Nomen fundis amabile, et venustum.
Quis versu queat, aut lyra tuarum
Virtutum egregias sonare laudes?
Nemo. Thracius Orpheus vel ipse
Si praesens foret, aut foret canora
Qui testudine surda saxa movit.
Porro quis ratione me carere
Non dicat bonus; haud meis sat aptum.
Si suscepero viribus laborem?
Audaci nimis Icarus volatu
Dum sublime petit Iovis cubile;
Et iussu temere patris recedit;
Infelix ruit aequor in profundum
Lapsu praecipitante: cumque pennis
Ah pernicibus exuit sub unda
Vitam coerulea miser misellam.
Currum ascenderat, haud probante patre,
Ignotum Phaethon: equos feroces
Qui quum flectere, nec movere lora
Manu lubrica iam valeret; arcem
Flammis borrificis deorum adurit:
Urit viscera montium, et patentes
Campos; flumina siccat; urbiumque
Moles difticit: in chaos vetustum
Mundi maximus ainbitus redisset:
Ni forte omnipotens pater trisulco
Aurigam male sanum, equosque telo
Deturbasset: ab axe summo Olympi.
Praeceps usque adeo solet nocere
Saepe audacia rebus in cupitis
Ergo te decet, o benigne Apollo,
Quum solus cithara potens canora
Dicaris, fidibusque, obire munus
Tam grande; et super astra celsa faman:
REUSNERI memorabilem locare.
Nos, quod possumus, hercle perlubenter
Effectum damus, et monente null.

SEu dent dite manu, negentve parca:
Debent as tibi Caesares, Ducesque:
Debent fulvatibi metalla Reges:
Debent et tibi NICOLAE honores,
Praeconi decorum bono suorum.
O nunc viveret editus Philippo
Rexterrae Macedum, parente forti
Fortis filius! ecquibus libellos
Donis munerivusque ditet istos?
Pro donis tamen, aureisque numis,
Nos, qui Pierium nemus Poetae
Germani colimus, caterva docta;
Unum quod superest, tibi Poetae,
Regum qui canis acta, Caesarumque,
Nomen Caesareoque Regioque
Ultro deferimus, nec illibenter.
Nam si Caesareum decus Poetae
Brandenburgius hinc tulit SABINUS;
Quod Reges memorare Caesaresque
Germanos voluit brevilibello:
Quantum tu poteras decus mereri
O REUSNERE tuis Poeta libris:
Queis Reges canis omnium potentes
Terrarum dominos, duces, Monarchas!
Grates, posteritas futura si qua est,
Olim longa feret, tuumque nomen
Usque ad lucida tollet astra coeli.

REUSNERUS Latiae decus Camoenae,
Ac Musae pariter decus Pelasgae;
Felix qui genio Tibulliano
Fundit carmina dulciora melle,
Priscisque aemula versuum magistris:
Atque idem Themidos minister almae;
Summa laude docens vigil iuventam
Divi dogmata Principis sacrata:
Antistes Sapientiae, Minerva
Cui vires animi beatiores,
Ac linguae pariter dedit disertae:
Ille ergo Themidis minister, atque
Phoebique, et Sophiae, et simul Minervae,
Longinquas parat hinc abire in oras,
Visurus veteres suos amicos:
Passim gaudet amore quos, fideque
Cunctis esse sibi locis ligatos.
O qui nobile Palladis Lyceum,
Sacris deditus artibus, frequentas;
Qua sublime caput potens Olympo
Tollit ARGYROPE: eia laeta mecum
Doctoris facilem viam precare.
Et vos Rhenicolae simul Camoenae,
Vatis cingite frondibus capillos
Viventisque hederae, rosaeque mollis:
Phoebi retrogrado propinqua Cancro
Hunc ne flamma gravi perurat aestu;
Pro vatis simul et salute thura
Aris ferte Sabaea; dum profectus
Hinc desiderium scholae relinquit
Ingens, et pariter scholae ministris.
Tuque o maxime Phoebe, CHRISTE, tantae
Auspex, dux, comes ut viae, reduxque
Ipse sis, precor: et favore praestes,
Quo sospes redeat suis, secundo,
REUSNERUS Latiae decus Camoenae,
Ac Musae pariter decus Pelasgae.

ANtistes Themidis, decusque Phoebi,
Suadae lingua diserta, Gratiarum
Ipsa Gratia, corculum Minervae,
REUSNERE, o pater elegantiarum.
Te nuper reor abstulisse nobis
Vel suavi ambrosia suaviores.
Risus, delicias, sales, lepores,
Omnes et veneres, facetiasque,
Et quic quid Charitum est decentiorum.
Nam (fas vera mihi palam fateri)
Consuetudine dum tua caremus;
Orbatus videor venustiorum
Amplexu Venerum,decentiumque
Iucunda Charitum osculatione.
Ergo te per Apollinem, Theminque,
Omnes per Veneresque, Gratiasque,
Et per sacra novem rogo dearum,
Quam primum redeas, ferasque tecum
Risus, delicias, sales, iocosque,
Ec quantum potes eleg antiarum,
Et quicquid fuerit tibi leporum:
Antistes Themidu, decuque Phoebi,
Suadae lingua diserta, Grattarum
Ipsae Gratia, corculum Minervae,
REUSNERE, o pater elegantiar um.

IMmortale decus novem Sororum
REUSNERE, o tenuis meae Camaenae
Arx et praesidium, canende semper
Inter lumina Teutonum decora,
Quae tellus tulit, aut feret deinceps.
E quid est animo tuo statutum,
Prorsus ARGYROPES meae Lyceo
Optato, et cupido tui relicto,
Fatum SAXONICUM sequi? rogando
Nec te RHENICOLAE valent tenere
Nymphae blandidulae, venustulaeque:
Nec sanctae Themidis preces, tuaeque
Miratus citharae sonos Apollo,
ERUSCAE qui placidae colit fluenta?
O tristes mihi nunciis, o dolendi!
O fatum rigidum, potens, amarum!
Cur nobis subito rapis, perenne
Quondam qui poterat decus manere?
Cur nostrum modo gaudium, et voluptas,
Fit desiderium, dolor, laborque?
Ah cur non socium profectionis
Me sors nunc melior facit cupitae?
Haurirem ut lepidos sonos disertos
Vatis perlepidi, boni, diserti:
Optatos simul aut meos viderem
MARCOS, quos mihi nutrit illa magnum,
Quae te nunc eticam salutat, ora
Fratrum SAXONIAE ferax beata.
Sed quor sum iuvat impedire verbis
Accinctum querulis viae? retarde
Cur votis nihili sequi coactum
Fatum perpetuum Dei trahentis?
Aut parere nego potentiori,
Quae me ipsum retinet, necessitati?
I felix igitur, vir erudite,
Fortunante DEO Vias: nec ullae
Fe turbent nebulae, aut latronis arma;
Aut morbus validos molestet artus.
Ipsae Pieries tegant benigne
Vatem ter lepidum, bonum, disertum,
Excultum studiis suis: manebit
Quo salvo decus atque honor sororum.
I felix iterum diserte vates,
Et hos Hendecasyllabos minutos
Incomptos saetis et parum venustos,
Quos desiderium tui molestum,
Et vere niveus tui GLASERI
Candor nunc subito extudit, sereno
Vultu perlege. sic suis ocellis
Te plus diliget ipse: seu quid usquam
Illi carius est suis ocellis.