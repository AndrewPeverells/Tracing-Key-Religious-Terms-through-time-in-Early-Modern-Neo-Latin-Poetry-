DVm Regis nomen Ptolemaei melle Lycophron
Ac violâ celebrat dulcius Arsinoes:
Promeret eximium sollers utriusque favorem,
Aeternumque sui nominis inde decus.
Fas quoque sit RVDOLPHE tuum mihi carmine nomen,
Magnorumque simul concelebrare Ducum.
Si non ingenium, studium fortasse probabis:
Auspicijs vivant nomina tanta tuis.
Tot te nominibus nomen tantisque; dedisse,
Nominis haec laus est una futura tui.

MAximus IMPERII Aemylius LAVS MAXIMA NOSTRI,
Aeterno dignum carmine nomen habet.
Roma suos sileat, sileat quoque Graecia reges:
AEMYLII maior gloria, maior honos:
Maius et imperium, maiorque triumphus: is ergo
Maius cum magno nomine nomen habet.

TOtus homo caput est, aut cor: mens viuit vtroque:
Ac sedes animi cor manet, atque caput.
Totus homo mens est: corpus sine mente cadaver:
Vivitur hac solum: caetera mortis erunt.
Quadrat utrumque tuae virtuti, CAROLE Caesar:
Pectus forte tibi, sanae prudentia mentis,
Aeternum peperit Marte togaque decus.
Caesaris et caput est, et CORLAVS maxima rectum,
Solus et imperij qui caput atque cor est.

SI fide durans superis beatâ
Carus est, Caesar Pie FERDINANDE:
CARVS a EN vere es superis beatâ
Sic FIDE DVRANS: domita triumphas
Morte nunc, Christo duce, victor heros.
FINE SIC DVRANS nequit esse MORTI b
PRAEDA, victurus simul hoc et illo
Iugiter aevo.

SAlve LVX ANIMI SECVNDA MVSIS
Caesar MAXIME ô AEMYLI SECVNDE:
Caesar nomine sis ut hoc Secundus,
Tot regna imperio tuo secundans:
Haud ulli tamen es secundus ipse
Doctrina, pietate, comitate
Caesar. Sic mihi ter quaterque felix
Caesar MAXIME ô AEMYLI SECVNDE
Salve, LVX ANIMI SECVNDA MVSIS.

PLVRIMA IVSTITIA NOS REXIMVS ô Deus ARMA:
Te duce tutati moenia, sacra, focos.
MIRO MARTE VIRIS SALVIS MVNITA sed est PAX:
Iam sperare jubet tempora laeta meos.
Imperij saluos, Pater, (euge!) tuere penates:
Servatum imperium serviet omne tibi.

REgni grande iugum: sis fortis pectore quamvis,
Damna videns PLORAS, CHARVS et usque DEO.
TER CHARVS, Rudolphe, DEO, si forsan es hosti
IMPAR, PLVS ORA: te reget ipse Deus.
Plus valet orando pius unus; multa gerendo
Praelia, quam turmae mille aciesque valent.

DVLCE quidem, SED PVRVS HONOS, Auguste Rodolphe:
Purus honos levat hîc grande laboris onus.
O sit perpetuus splendor honosque tuus!

SEDVLVS (a) imperij CVRO dum praegrave PONDVS:
FRAVDES ac LVSVSDVCO, nec inde tremo:
PLVS ego DVRO malis, coelesti numine fretus:
PLVS ego, NECSVDVS, DVRO sub hoste tamen.
PLVS (b) ACRES sic fortis ADVRO Marte: TRIVMPHOS (c)
Aequis laurigeros et LARE PRODO deis.

VTile quid nostris expendunt numina regnis;
Augent quae tanto regia sceptra Duce.
spes mea, SPERANS,
Austriacae splendor, laus requiesque domûs.
Vive vale Rex macte! tua Rex utere Româ:
Disce senes juvenis vincere Nestoreos.

DVrat ut assidue, promtam licet vsque resumas
Sic durat, promtoque sui fluit omnibus usu
Princeps: desumas hinc licet vsque bonum.
Sic VT LIMPHA meis PROMOR: licet vsque RESVMAR,
EN DVRO: populis hinc scatet omne bonum.

GLoria Romani Imperij velut audio: sic et
Romani Imperij gloria semper ero.
GLORIA ROMANI IMPERII, PATRIAEque: sidelis,
Fultus et aetherio robore firmus OBEX.
TVRCarVM, sancti qui perstant nominis hostes
Imperijque sacri, strenuus HOSTIS ero.
EX VSV PERGAM blasphemum auellere cornu;
Te contra atque tuos quod probra dira jacit.
Tu modo tu DEVS HVC ADES AVRE benignus apertâ:
Ac precibus nostris pondus inesse sine.
Daque tuo vires regi mihi, daque vigorem:
Auspicijs pereant Turcica monstra tuis.
Sic vindex sancti semper celebrabere coetûs:
Nominis ut duret gloria lausque tui.

NOn semper fortuna favet: non semper Olympus
Ridet: et haud semper garrula cantat avis.
Non horti semper, non halant floribus agri:
Nec semper nivibus frigida candet humus.
Non semper molli vomit ore Favonius auras:
Horrida nec Cauri frigora semper agunt.
Omnia cum vicibus sint hoc obnoxia mundo,
Parvis parva, imis ima, suprema suis:
Cur domus Austriadum non spe fovearis honestâ,
Hactenus aspirat quod minus aura tibi.
ADSIT DVX OPERVM. Sol quis at ille. Deus.

CEu silvis PINVS, SVPPLEX DECVS eminet ARIS
VIRTVS, quae superos relligiosa colit.
Relligio Regis decus ingens; nobile sidus
Principis; aetherio quae beat una polo.
Sit tibi relligio, pietas sit sancta PHILIPPE
Cordi, spem vitae quae melioris alit.
Sic memori tua laus et gloria crescet in aevo:
Pinus ut in silvis exserit alta comas.

DVm SVPPLEX ARIS, Rex Maxime, crimina PVNIS:
Te viget hinc VIRTVS vindice sola DECVS.

POst lauros tot avi Carli, patrisque Philippi,
SOL LAVRI CARVS, Carole, TVNE manes?
Euge bonus dexterque tuis sis! nominis omen
Agnosco: factat quod Deus ipse ratum.

PRincipe sacrato nil sanctius orbe sub isto:
SOL CVI Iustitiae, Carole, VERA SALVS.

PAtria tot bellis labat irrequieta: SVIS EN
CVRIS hanc, Rex ô inclyte, quaeso LEVA.
Gentis ALENS VIRES HîC esto Valesius VSV:
Patria quo valeat viribus aucta tuis.
Pax redeat, soror et Concordia Pacis: Enyo
Sit procul, et Pacis pestilis hostis Eris.

REx VSV VIRES HIC fortis ALENS age felix:
Viribus et Gallis utere macte tuis.
Non Gallos superes patrijs ut viribus actos:
Aut Gallâ, Rex Galle, tuâ cum gente virescas:
Ac victrice geras Galla trophaea manu.

AVde, quod audes, rite et ut decet pie:
Audere fas haud, quod nec aequum nec pium est.
Sunt fulcra regni bina, Pietas atque Lex:
AVSVS probe FVLCRIS tuos his SANCIES:
ARAS et aulas bene SIC VNVS FVLCIES.

PAce partâ, Marte pulso,
Tu piâ si mente Iovam
Vnum adorâris colendum:
Proximos curâris, ut te:
Ac popellum, Dux, amâris.
Pace partâ, Marte pulso.

MAgnum VIR BONVS est nomen, laus denique magna:
Si sit, qui cluet, is nomine reque bonus:
Cui prudens animus rerum, rectumque secundis
Temporibus pariter cor dubijsque manet.
Iudex ipse sui totum se explorat ad unguem:
Quodque decet, facit et vult simul omne bonum:
Crimme sic dubio maculari, aut crimine vero
Laedi, sollicito pectore rite cavet.
Nempe BONIS BONVS HIC RE VIR cluet, inclytus heros,
Borbonij HENRICVS sanguinis altus honos.
Gallia cui pâret Regi simul atque Navarra:
Dij dent huic, opto, ceu meret, omne bonum.

IMproba te quamvis fraus terreat hostis, ELISA:
Si Deus est tecum, DIVA, BEATA SILE.
Euge! BEATA SILE, Domino confisa vel vni:
O quantum est um posse silere Deo!

REGINA Oceani cultissima Nympha Britanni;
Foeminei speculum virtus et gloria sexûs,
ELISABETHA, Dei requies lectissima Iovae:
Sola tibi similis, nulli pietate secunda:
RES ITA partas ANGLIAE HABE tibi muner Christi:
Vt Duce te soli tua serviat Anglia Christo:
Ac pelago praecincta, Deo tutore, quiescat.

SI qua est AGLAIE, BENE ALIT quae SANA per orbem,
REGIA, jus, artes, virgineumque decus:
Ac, quod praecipuum est, coelestis dogmata verbi:
Cordeque foemineo mascula dona gerit:
Haec est ELISABETHA, Deus quam praeficit Anglis:
Pro tribus an non haec sit Charis una mihi?

CEdant arma togae: lex armis imperet aequa:
Legis VBI VOX est sancta, SAT ense SECaS.

OCIA RE doctâ atque piâ SVB Thulidos AXE
Duc, SCOTE, dum sceptrum Rex Iacobus habet.

TER CHARVS IVSTI Rex custos NI SIT et aequi;
Nulla salus regno: vi perit inde suâ.
Prospiciet melius Christi Rex nomine dictus:
IVS CHARTIS, iure hîc INSTR VET ipse forum
VNIS vivit honos CHARTIS et gloria: regnis
Si Princeps INSIT CHARVS ubique suis.

SAncta fides, fidei constantia sancta professae,
Sola vel ad superos laus bona pandit iter.
Illa fides, fideique decet constantia Regem:
Sancta fides, fideique tibi constantia cordi est:
Felicem, quae te iam super astra vehit.
Macte animi, Rex magne! pius sic euge beatus,
SINCERVS RES DVC secula longa FIDE.

SINCERVS, Friderice, FIDE, Rex inclyte, RES DVC:
Ipse SECVNDERE ut fidus tot denique CVRIS.

SINCERVS, Friderice, FIDE quo perpete DVRES;
Ac populos vera prosperitate bees:
Ipse FIDE CVRRENS per mille pericula vitae,
Integrum regni VIS DECVS esse tut.
Publica res curae, simul est Ecclesia sancta:
Imperio simul haec floret et illa tuo.
Tot FIDVS CVRIS, RE quo pia coeptae SECVNDES:
Perstet et ut fidei laus super orbe sacrae:
Sponte DECVS CVRSV DE RE, Rex maxime, tantâ
FINIS, ac nato lampada tradis ovans.
Tot CVRIS DECVS vsque FER ENS, REX DIVE, beatis
Aeternum, coeli regna beata colis.
Regibus assiduus sanctis, Regique propinquus
Christo, iam fidei praemia digna capis.
O fidei vis magna! FIDE CRESCENS homo vere
DIVVS, et est haeres post sua fata Dei.

FIdus Rex patriae curis Fridericus: at orbos
Tu FIDVS CVRIS nos modo CERNE DEVS.

SI duo regnorum sunt, ut sunt, maxima fulcra:
Relligio Christi, sanctaque Iustitia:
Sat regno tutus, CHRISTjANE, sat ipse beatus:
Quo ius cum sanctâ relligione viget.
Scilicet ARX CHRISTI VErE Nunc DANIA firma:
Et sanctae domus est aurea Iustitiae.
Regnat et in regno CHARIS INTVS tota superbo,
Et Pax, et Requies dulcis, et alma Salus.

PAcis et est belli Ianus, si credere fas est,
Ianitor: et claves sic utriusque tenet.
Pacis et est belli sed Princeps rectius unus
Arbiter, armorum laude togaeque potens.
Sufficit at tibi non laus haec, Christ Iane: quid ergo?
Tu CHRISTI IANVS, nomine teste, clues.

ARX VENIAE CHRISTVSREGI OR ex maxime DA TE,

CARVS ut es LaVDI: sic CVRA, Dux Pie, LVDIS:
Laus et cura pia est, ludus et ipse pius.

SI VIGOR AETERNVS LVCI, flos inclytus, HAERES
Regni: te merito ditat ubique favor.
Sic HVLDRICHVS eris, sic nomen ut omen habebis:
O quantum est hominum gratiâ ubique frui!

RElligio, Virtus, Ars, Ius fundamina regni
Sint curae tibi, dum vivis, celsissime Princeps:
Exemplo populis ut praesis rite paterno.
HAE RES sunt VIGOR AETERNVS, duce numine, LVCI:
Gratia cui populi comes est, et gratia diuûm:
Quam circum Pax, et Pacis comes, optima rerum
Libertas, et Honos, et Gloria Lausque triumphant?

PAce bonus, belloque ferox, in utrumque paratus
Sit Rex, suum beare qui regnum studet.
Legibus est opus, et simul armis: Legibus orno,
REGNO ipse VI SANO VIRES AHENEA.
Sit modo vita meae virtuti longa superstes:
Magno gubernem magnus heros cum Patre.

SArmatis ora tibi cedit THRONVS IPSA BEATVS,
Rex STEPHANE, ô patriae splendor honosque domus.
ASVBITA ceu SPE subitus THRONVS imminet aucto:
Sic tuus haud subito fine perennet honos.

POlliciti crescunt per nominis omen honores:
Ac meritis sperata tuis tibi gloria surgit:
Dum THRONVS A SVBITA subitus SPE Rex tibi cedit.
Incolumi incolumis solio, tu Rex sacer aucte,
Sauromatae vivas amor, et Mosco timor hosti:
Sperandum ut teneas proprijs virtutibus orbem.
Hoc est, optime Rex, votis quod saepe petiui.

STellifero clarum splendescit in aethere sidus
Per se, pars orbis lucida nempe sui.
Per se clara micat virtus quoque, sideris instar:
Pars animi melior nobiliorque sui.
Tu tamen, ô Rex magne, vel ipso nomine teste,
Stellifero SIDVS MVNGIS et ipse polo.
Mucus ubi nullus, frustra (inquis) munxero sidus:
Mucida vult mungi sola lucerna manu.
Esto: sed humanis oculis ut in aethere clarum
Sidus habet, si sit nubila forte dies:
Lumine mortali sic virtus splendida cerni
Ipsa satis, nebulis undique pressa, nequit.
Vile latens virtus, nec prodest mersa tenebris:
Spernit humum, superâ gestit et ire via.
Promicet ut uirtus in te, ceu nobile SIDVS:
MVNGIS id, ut coelo fulgeat inde magis:
Quo virtus colitur magis, hoc magis ipsa nitescit:
Pulchrius et Luna Soleque lumen habet.

QVanta Sigismundi REGIS LVX illa, Polonis
VISENDAM ô, et Suecis, PONIS in orbe DEVS.

SArmatiae lectus Rex Maximus Aemylianus
(Quod bene fortunent Dij, perpetuoque secundent)
AVSTRIVS, orbis amor, patriae tutela salusque.
Euge! novo gratare faveque Polonia Regi:
Augurij certi sit ut omen amabile nomen;
Quod sit SARMATIAE LVX, VIS, ANIMVSque; potentis.

IMpia Sarmatiae regnum dum vastat Enyo,
Et Bellona ferox, et furialis Eris:
Si non addat opem superam placabile numen,
Actum est: et regni visque decusque perit.
Sis animi prudens quamvis, ad vimque paratus:
VNVS SARMATIAE VIX medeare MALIS.
Militiae dux ergo tuae Deus esto, comesque:
Auspice quo felix victor et ultor eris.
Macte animi, Rex ô Maxaemiliane: secundet
Coepta Deus, superam dexter et addat opem.
Vince ANIMIS VSVS, praesenti numine divûm.
Sis ut SARMATIAE LVX, patriaeque salue.
Augurium regni spondet tibi nomen et omen:
Augurium firmet comprecor ipse Detis.

I, quo te tua fata vocant, ter Maxime Princeps:
I LVX SARMATIAE, SIS NVMA CARVS age.
Sis fidei tutor sanctae, sis iuris et aequi:
Sic LVX SARMATIAE, SIC NVMA CARVS eris.

SArmatlae clavis, Pietas, Sapientia, Virtus.
SARMATIAE CLAVIS VIX erit una MANVS.

MAXIMA LEX est IVS IN RE, vis maxima regni:
Sarmatici modo ius sic tibi cedit agri.
Felix augurium regni, diademaque felix
Sit precor: ac stabilis perstet in orbe thronus.
Tu populos ut amas, populis redamaris et ipse:
Mars absit procul, et Pax sit amica domi.

THuris honore Deus placatur, ceu prece sanctâ:
Rex pius est sancto quoque dignus honore sacerdos;
Si prece cum sanctâ CALEAT COR THVRIS HONORE,
Quale cor OTTO tuum calet ô HENRICE serenum,
Labe carens, expersque doli, fraudisque malignae,
Et sanctâ plenum pietate, fideque beatâ.

DVlcis cura Dei: CVRIS DELECTOR et ipse
Nempe DEI, plenus speque fideque FRVI.

MOrtales inter ludit sapientia dia:
Coelestes recreat ludus et iste choros.
Qui pius est, COELI fit RECTVS denique LVDO:
Post obitûs qui te nunc quoque, Dive, beat.

CRux hominis fit vita pij: luit omne, quod angit,
DE CLIVO RECTVS sic LVO, mente pius.

MVsis dulce cani: Musarum sacra perennant
Carmina, perpetuus quae comitatur honos:
Fautor Io bonus EN MVSIS, Casimire, CANARIS:
Musas qui toto pectore fidus amas.
I MARS, I, VI NON CESSA, metuendus et hosti:
Musarum decorat Martia castra melos.

DVx solo discenda SCIAS A NVMINIS ORE:
Ne documenta virûm ceu nocumenta petas.
Vt duce te simplex redeat fiducia mundo:
Veri vera sequax iussa capesse Dei:
Ac pendere tuos jubeas a numinis ore:
Sitque Dei verbum lex tibi, norma tuis.

QVod charus superis, quod AMATVS es, inclyte Princeps,
Fortibus inde VIRIS magnanimisque PLACES.
Tantus amor testatus erit magis undique plausu
Quando sancta SION ANNVIT ipsa suo.

SVnt tibi chara Fides, Pietas, Sapientia, Virtus:
Tu rursus CHARVS RITE, Richarde, places.

AVrea Xerxis adhuc platanus celebratur in orbe
Nota; voluptatis fida ministra suae.
Tu CERIS DVRA PLATANVS: tua protegat umbra,
Dux Pie, cum sanctis templa forumque scholis.
Ius, ars, relligio, pax, virtus crescat in orbe
Te duce: sic felix atque beatus eris.

SIt pius et cômis Princeps, DIVINAque FVLCRA
SPERET: sic populis, sic placet ille Deo.
Sis pius et cômis, FRIDERICE, placebis et ipse:
SPES FVLCIT CVRA nos quoque MIRA DEI.
SPES SACRA ceu REMO FVLCIT DIVINA regentem:
Cômis es atque pius, cras hodieque places.

DEliciae mundi, Patriae spes, cura, levamen,
Clara Palatinae lux Friderice domûs:
SPES NOS MIRA DEI CVRA sub te duce FVLCIT:
Dum tua nos bonitas et fovet alma fides.
Cresce, vige, nobis tu murus aheneus esto:
Te, si nos fulcis, fulciet ipse Deus.

DVm VIXI, MARS VT bello imperterritus IVI,
Ingenti contra tot fira tela gradu.
Fortis ut Aedeides, animi plenissima magni
Pectora, pro patriâ certus obire, tuli.
Marte potens MVRIS CAVI, tot bella gerendo:
Sic studui patriae miles et esse pater.
Posthuma laus alios tantum mea praeterit somnes:
Caetera quantum anteit Lucifer astra poli.

MAximus Augustus PRESSVM IVS AVGET VT heros!
Dij faciant, pius hoc augeat ille diu.

VSVS VI, GVTTAS PREME cordis tristis amaras:
Gaudia pro lacrymis, usus amore, cape.

TV NI sis CHARIS und tuae vel Gratia genti:
Gratia vix maior vel Charis esse potest.
Macte animi Dux magne! CHARIS ceu nexibus VNIT
Vna Duci populum sic, populoque Ducem:
Laus VNIS vivet semper tibi debita CHARTIS:
Si populi CHARVS iugiter INSIT amor.

QVi modo Saxonici geris Electoris honorem,
Tutor et ô patriae lux GVILIELME domus:
MVSIS templa DEI, Dux LAVRIGER, aurea FVLCI:
Floreat ut pietas arsque sub orbe diu.
Perpetuos lauri Musae frondentis honores
Imponent capiti praemia digna tuo.
Charus eris superis, Musis venerandus et ipsis:
Inque solo vives inclytus, inque polo.

IMperio totum mundi qui temperat orbem:
Imperium transfert unus in orbe Deus.
A summo Dux ipse Deo, Friderice, RELECTVS
MIRE sie REGNO, sceptra beata geris.
Euge! PIVS, FELIX, CLARVS sis arbiter heros;
Semper (Io!) vivat laus tua, vivat honos.

CVi CHARIS INTVS adest, et Gratia cui foris astat,
Inclyte Dux, Christi nomine dignus ovas.
Macte animi! sanctae CHARIS VNIT pectora gentis:
VNIS hinc CHARTIS laus tua nota viget.

SI CHRISTI VOX SANA tuis, flos optime Regum,
NAE (Pietas inquit) DVX mihi summus eris.

PAtris avique tuo regnat sub pectore virtus,
Inclyte Dux, multis nobilitara bonis.
Patris avique tuum decoret quo gloria nomen:
Imperium INGENIO fac SVO ut omne REGAS.
Imperio si Dux sic INGENIOSVS es AEGRO:
Tu SANO REGNO sanus et Ipse VIGES.

Munera, veridico quae Deus ore jubet.

ARtem usus facit, et virtutem perficit usus:
GVSTA VSV, si vis plenius esse bonum.

GVSTAVI, quae vera SALVS: si verba tuebor
Christe tua: hoc tenerum me docet ipsa Parens.

MVsae fautor eras bonus piusque
Princeps optime, Musicae patronus:
Post mortem exulat HîC ô Ipsa MVSA:
Passim MVSICA spreta HIO dynastis,
Pro fama miseram famem potita.
O saecli sobolem futuri

IMperij Dux Septemvir lectissime sacri:
Qui genus a Teucris nobile ducis avis;
Dignus es horridule plaustris coelestibus Vrsae:
Atque soli solus dignior imperio.
Orbis sic melior Dux melioris eris.

MEnte pius, gravis ore, sereno pectore celsus:
Alter es IN VERO magnus ut ipse GIGAS.
Mactae ammi, Dux magne! pium verumque tuere,
Dum potes, invicto pectore, salvus eris.

MARCHIA chara, parens tot avorum clara potentûm,
Imperij lêgit quos sacra Rema Duces:
Eia INSVRGE, ROGA ELECTO suffragia tandens
Laeta Duci: patriae sum nova fama tuae.
COR VANI GREGIS E LETHO: sancti ORE Se natûs
LECTVS Io GIGNAR RE tibi charus herus.
LECTE GIGNE VIROS in secula multa: sed ORA:
Expers ac lethi laeta virago vige.

FIdere tuta Deo res est: DIRE omnia FVNDANS
Disperit, insidus qui studet esse Deo.
FIDENS rite Deo VIR DVRAT pectore SANVS:
Aetherijs fruitur salvus et inde bonis.

VIR SANVS Christo FIDENS Christo auspice DVRAT:
Votorumque videt vota probata fide.
Et sua FERT DVRANDA graves VIS robore NISVS:
SANI dum TVRRIS, FVNDA, columna Deus.
Fide Deo et DVRA: VT SIS DVRANS FINE beatus:
Atque tuo duret gens tua praesidio.

SI caput es totus, si
CARA tuae VIRTVS SOLVS es ergo domûs.

VNa salus cordis virtus est, una voluptas:
Tu VIRTVS SALVAS COR Ducis alma boni.

HVnnorum cineres qui nunquam passus inultos,
Tot tibi de Turcis parta trophaea refers:
CARA tuae gentis tu SOLVS Carole VIRTVS:
Virtus vicino permetuenda Getae.
Eia age dum virtute tua moliris honorem:
Te gentemque tuam servet ab hoste Deus.

IPsa sibi quamvis fit merces strenua virtus:
Strena tamen bonae cos strenuitatis eris.
Sie strenas tibi, summe Ducum, dat strenua virtus:
SERVANS AC VIRTVS EST Ducis ipsa sui.
Tu SANCTE SERVAS VIRTVS virtutis alumnos:
Ae longa tecum prosperttate beas.
Sl STRENAS ACVES VIRTVS, hinc strenua mens fit:
Strenuus hinc labor, hinc strenuus exstat honos.

PRaestans ipsa viros ciet ad sua praemia virtus:
Quae meriti merces est sibi magna sui.
Austriaci EST SERVANS VIRTVS cultoris alumna;
Quem famae stimulat jam venientis amor.
Laude suâ vigeat, patrem bonitate secutus:
Virtutis verae cultor et ultor eat.

MArs fortes pariter praedatur Morsque maligna:
Mortem nec Martem mens generosa timet.
Prodest cauta tamen, nocet at temerarta virtus:
ARMAT Dux HASTIS CAVTIVS ipse suos.
Sic MATVRA meis adsit VIS comprecor HASTIS:
Auspice dum Christo rem gero, victor ero.

EIa age Dux, animo castrorum concipe curas:
Monstrabit cuneos Mars, Pater arma dabit.
Externo virtus non est monitore petenda:
Laus tibi virtutis nonne ministra domi?
HASTIS VIS MATVRA tibi, mens corpore major:
Eia age tu donis sussice nixe Iovis.

CVi LAVS nulla placet, mentis NISI MAXIMA VIRTVS:
MAXIMA nonNE SACRI LVX erit ipse SVI?

DVm VIRTVS NISI MAXIMA LAVS, virtute perennem,
Maxime Dux, laudem conde reconde tuam.
Aemulus et gestis atavos imitare Monarchas:
De quorum felix nomine nomen habes.
Affectata tibi pietas, et candida virtus,
Aequandum proavis te super astra vehent.

TV patriae regno SVALVCES de VENVS ASTRIS:
Auroram quando praevia mane vocat.
Atria nunc decoras: decorabis tu semel astra:

CAEsare nate Deo Dux SIS CAESAR VELVT VNVS:
Dum pia quae Patris facta sequaris habes.
Sis fidei, sis tu probitatis idoneus auctor:
Te nobis redeant aurea saecla Duce.
Ignarus sceleris, foveas justumque piumque:
Hic labor est vnus, metaque sola Ducum.

STrenuus in stadio quod sic, Dux inclyte, CVRRIS,
Euge! TVA en praesens iam BEAT acta SALVS.
Candidus es, TER et ALBVS CVRAS IVSTA decenter:
Dignus virtutis praemid ferre tuae.
CVRAS LAVS BEAT hîc RITVS: TV REBVS adesto
Euge SALVTARIS Praesul in orbe diu.

CEssuros tibi, Dux, spondent tua fata Monarchas:
Quos tua deuincet Caesariana manus.
Atque SALVTARIS TV REBVS amaberis unus:
Austriaci fies magnus honoris honos.
Tu solis hominum vives contentus habenis:
Dum superûm sedes annuet ipse Deus.

MArte vel arte Duci peragenda negocia multa:
Si non ipse Deus dux sit, inane facit.
Belli potens pariter sapienti potensque fit ille,
Auxilium cui fert sponte refertque Deus.
ALTVS ego REBVS, duce te Deus, IBO gerendis:
Euentûs habeant fac sine lite bonos.

MAxime magnorum genitor sobolesque deorum:
Quo vix in patulo justior orbe viget:
A summo LVX ORTA DEO SVPERABIT ut ORBI:
Parcarum tibi, Dux, non metuenda colus.
Vives ac vinces: docet hoc venerabile nomen:
Externis speculum: lux tibi, luxque tuis.

IVstitiae legumque placet mihi sancta potestas:
LEGVM pro VI sic VSIBVS almus ALAR.
SVB LEGVM SALVI sumus ARA: sic ego semper
Iustitiâ vires tempero sponte meas.
Ius omnem positum supravim nempe triumphat:
Pro vi iustitiae vincula sola valent.

COelicolas confessus avos e semine divûm
O Dux, ô patriae celsa columna domûs:
CARA REPERTA DOMI VEL LVX, Guilielme, vigebis:
Pacis et vnus amor, Martis et horror eris.
Astra tuae lucis splendor, Dux, ignea vincet:
Ara fide meriti num memor arra poli est.

QVi frenat populos, et fundat legibus urbes:
Principis ille boni nomina digna gerit.
Mortales inter, Deus immortalis ut alter,
Perpetuis felix durat et ille bonis.
Sic ADDAS VRBI, Dux inclyte, ceu Deus VNVS
FRENA potens Themidis Iustitiaeque sacrae.
Nec dubita, FVNDANS sacra VERA, et iura sacrata,
Numine DVRABIS tutus ubique Dei.

VRBI FRENA tuae, tanquam Deus indiges VNVS,
ADDAS, ut populus te duce vera petar.
DVRABIS, DVX, VERA Dei sub numine FVNDANS:
Et tibi ius durans orbis, ut urbis, erit.

ARTI quando BONAE SERIS VSVS, maxime Princeps:
Quod sine moribus ars nil valet, ipse vides.
ARTI assuesce BONAE: SERIS venit VSVS ab annit:
Solus et artifices usus ubique facit.

VNVS in aduersis EST ARA domestica REBVS:
Praesule quo reviret laus reparata domûs.
O utinam Pylios feliciter impleat annos:
Vt sartam tectam praestet ab hoste domum.

SAnctior haud ulla est virtus pietate sacrati
Principis: haec coeli pandit ad astra viam.
RHENVS Io cum gente SVBEST tibi Praesul avitâ,
Erneste: ô felix nominis augurium!
ARIS ESTO BONVS: sis ut bonus, impiger aevo
Vsque VIRE, plenus sed pietate, tuo.
Tu VIRTVS NOS und BEES, dux ipsa beatae
Vitae, perpetuus quam comitatur honos.

SIt maximum Deus bonum: LAVS MAXIMI,
Religio IVSque sit BONI.
Religio templis, Ius foro imperet, bonis
Virinque fundans legibus.
Nec priva quîs carere, nec res publica,
Nec mundus ipse quit diu.

ET populum decet, et regem gratissima coelo
Ac terris, sanctâ cum pietate fides.
I POPVLISque SVBI PAR HIS pietate fideque,
Quos regis imperij lege, PHILIPPE, tui.
Cum Duce si populum pietas simul una fidesque
Copulet, haud nodus rumpitur ille magis.

ADijs omne bonum: DjS VNA FER BONA DIVS
Quae bona? sunt Pietas, et sine labe Fides.

POst VNVM GALLOS CVNEOS VVolfgange FATIGAS:
Pro grege, proque Dei praelia lege ciens.
Posthuma te coelo victoria laudibus aequat:
Semper honos toto vivet in orbe tuus.

PLVS POPVLIS HÎC DIVVS es, ô Ludovice Philippe:
Post obitum in coelo plus quoque Divus eris.
More tibi coepto si sit potis usque placere
Tu PIVS HÎC POPVLI SOL DVC tractabilis agmen,
Atque tuo ductu patria regna bea.
Scilicet illa duplex regni solet esse columna:
Illa thronum stabilit, clarificatque Ducem.

PRaeteriti prudens, praesentis es, atque futuri:
PLVS ANne sic IANO ANTEIS?
Isthuc est sapere, a tergo atque a fronte videre:
Nempe hoc biceps Ianus notat.

MArtius in bello SCVTI Dux tutus HONORE:
Abijcit hoc timidus miles HONORE CVTIS.

PAndit iter coeleste fides: duce et auspice Christo,
Sic plenus, Pie Dux, CVRRIS ad astra FIDE.

ALTA decus cultis exstat ceu PINVS in hortis:
Sic patriae decus es, CAROLE, grande domûs.
Sol, oculus, coeli, beat omnia tu quoque CVRA
Carole, SOL patriae commoda magna tuae.
An meliore notâ Patriae SOL esse ferêris,
Quam CVRA Patriae si Patris êdis opus?

LIligeris charus Gallis, dum vixit, uterque
Clarus avus pariter Marte togaque, fuit.
MAGNVS et ipse (nisi fallor) Guilielme futurus
LILIO es: ipse catus sed FVGE VVLGVS iners.
Bellua multorum capitum fit mobile vulgus:
Permanet et constans in levitate sua.

MAGNVS avus BELLIS VVLGO Bolgangus, et alter,
A quo nomen idem sumo, Vilbelmus erat.
MAGNVS ego BELLIS, si Dijs placet, ipse futurus,
Perpetuum famae VVLGO sub orbe decus.

IMpius a vento tremit: intrepido omne per aevum,
SECVROque NOTHI, sed licet esse pio.

QVae dilecta deis, quae magni Caesaris arbor,
Frondibus umbriseris sidera celsa petit:
Sola voluptatis das haud monimentae: sed VSVS
AVGET et haec PLATANVS consitarite COMIS.
Culta Dei palmis, regni venerabilis arbor,
Vmbram ceu mundo sufficit irriguam:
Inclytus augustae Princeps sic arboris instar,
Auge AVGVSTE comis commoda nostra tuis
Aurea cum ramis arbor ferat aurea mala:
Ius, cultumque Dei, cumque pudore fidem.
Alma pijs requies, et in aestu dulce levamen,
Paxque sub hac maneat arbore laeta diu.

EN PAGANVS VT VSVS ALIT sine crimine mores
COMES, commendat quos popularis amor!
Sit procul a fastu, qui vult Dux charus haberi:
Digna odio res est fastus et ira Ducis.
Charus eris, si cômis eris, AVGVSTE, bonusque:
Cômis eris, Princeps sipopularis eris.

BLanda quidem Siren, meretrix sed spurca voluptas:
Plus aloes haec, quam prodiga mellis habet.
CVRA sacrae FIDEI, SIREN bona, sancta voluptas:
Gaudia dat menti non peritura piae.
Scilicet, exemplo Patris, haec, Dux inclyte, Siren
Te beet aeternis hîc et ubique bonis.

PAtris nomen habes: ANNIS AH PLENVS ADITO:
PLVS ANNIS jANI sis bonus ô et herus.
A SION tu PLANTA VENIS: sic surculus uni
Insitus es Christo, Dux generose, tuo.
Sis ô sis, velut ES, sanctae PLANTA VNA SIONI:
Nec tua degeneret cum pietate fides.

NOn murus, non sica magis, ferrumque tuetur,
Sancta fides populi quam pietasque Ducem.
Sic MVRI, Friderice, FIDE tu simplice SIC AS
CVRES: nil oberit fraus mala visque tibi.

SVbiacet insidijs multis pietatis amator:
Protegit hunc fidâ sed Deus ipse manu.
Sis VIGIL ipse, DEIque FRVI sine crimine PALMIS
CVRANS, sis LAETVS, Dux pie, corde pio.
Pro te nempe Deus vigilat simul ipse: piorum
Custos is noctes excubat atque dies.

QVi sane regit, is populo fit charus: honores
En patrios INEO SANVS et ipse GREGI.
Corpore dum VIGEO, SANIS bene REGNO popelli
Et, quod ago, RE sic INGENIOSVS AGO.

INGENIO Dux clarus EO SVRGAS duce Christo:
Vivere quo Genius te pietate jubet.
Ingenuis hoc ingenium sit regula natis:
Ac vitae exemplum sit tua vita tuis.
Ingenio ut surgente queas te tollere coelo:
Et patriae, et domui Dux superesse senex.

QVod fas et ius dictat, et aequum, IVSTVS id VSV
AGGREGO, et AVGVSTVS curo GREGI esse SVO.

COelesti VIGOR hîc VSV SVGGESTVS AB AVRA,
Orbis in usum, Dux, clareat orbe diu.

INdomitâ, Dux, AVGVSTVS VIGOR ORBIS AGES, VI:
Atque Ducis vives gloria magna Patris.
Publica securum revocabis ad ocia mundum:
Pax te pacatum, Mars aget armigerum.
Aequandus proavis, proavos imitabere Reges:
Principe te tutus gestiet orbis agi.

AVSVS magnanimos SI NON DVX AVGET honestos,
Disperit: huic virtus et male cauta nocet.
AVGENS IVSTA subit Princeps ONVS utile multis:
Aeternus merito quod comitatur honos.

GEntem AVGENS STO IVVANS, auctore juvante Iehova:
Stanti stans mihi sic gens mea praestet opem.

SI sapiens patris sapientis filius esse
Contigit, hinc patri laus duplicata venit.
Euge! SOPHI PVLLVS PIVS es DVCIS, inclyte Princeps:
Ecqua tibi laus est maior, et ecqua patri?

HIc POPVLI PVLSV DIVVS, post fata revivet:
Qui vivens populos pellet amare Deum.

MVltum laudis habet, bonique multum
Virtus aemula, cos decoris, atque
Calcar, eN VIGIL AEMVLIS ut ultro
Certas, inclyte Dux, bene hîc gerendo
Res de fortiter: unde mox reportes
Laudis praemia gloriaeque digna.
O pulchram Ducis aemulationem!

PAcis ut es dives FRIDERICVS nomine vero:
Sic DECVS es FERRI nomine transposito.
Cur hoc? an quod utrumque decus, Dux, nomine tanto
Imples, militiae laude togaeque potens?
Alterius sic alter honos in Principe magno
Poscit opem: pacis Marte tuendus amor.
Armipotens belli praeses sic Pallas et artis
Pingitur: in Duce par Martis et artis honos.

LILIVM, Princeps Guilielme, SVGE.
Quid sibi vult hoc? Bonus esse perge,
Candidus, clemens, facilis, benignus,
Lilij flos instar et albicantis.
LILIVM (Dux euge!) VIGES decorum:
Gratiae plenus, fidetque Princeps,
Tu salutaris populum albicante
Iupiter gentem radio serenas,
Lenis et clemens, bonus et benignus,
Posteris omni memorandus aevo.

LIliolum Paci, Marti decus utile ferri
Fulgor: uterque bono Principe dignus honos.
LILIoLVM sic pace VIGES, Guilielme: simulque,
Si sit opus, FERRI es, Dux Friderice, DECVS.

MAgna fides Ducis est virtus, vigilantia magna:
Pro grege qui vigilat legeque rite Dei.
Sic CVRRIS, Friderice, FIDE VIGIL ALMVS ad astra:
Pro grege pervigilas legeque sponte sacrâ.
Euge! VIGE REMVS VEL CVRIS vsque FIDELIS:
Te portum teneat nostra carina Duce.

SAncta fides coeli Dux est, et ianua: nempe
I VIGIL, j Friderice, FIDE, Dux inclyte CELVM
VERSVS, et aeternae dona salutis habe.

CVm mundi imperio aegrescit sacra concio verb
NI SANES O DVX, disperit ipsa magis.
SIS DEVS IN NOXA populis: sit et ipse vicissim
Coelitus IN NOXA jam tibi praesto DEVS.
Consilijs fac ausa bonis tam NOXIA NVDES:
Impietas poenas te duce dira ferat.

DVx Pie, VOX ES SANA, DEOque INNIXA potenti:
Nam sanâ populos relligione beas.
A SANC verbo simul ipse DEOque benigno,
ANXIE es ex cordis NIXVS amore pio.

EXanimas cur me teque doloribus
Curisque moestis, CORDIS ô ANXIA
MENS? pone curas: IN IEHOVA
Sat bene NIXA MEO tuoque ES.
Solus hic est vitae praesidium tuae,
Et certa spes, et robur aheneum,
Munimen, et solamen, et lux
Alma, salutiferumque asylum.
Dogmatis hic large nectare te sui
Pascit salubri, ducit, agit, beat.
O magna ter magni Iehovae
Gratia, mundi opibusque major!
Cur igitur sic te meque doloribus
Turbas molestis CORDIS ô ANXIA
MENS? pone curas: IN IEHOVA
Sat bene NIXA TVO meoque ES.

SI tua, Saxoniae Dux optime IANE, fatigat
Pectora cajasvis anxia cura mali:
Solamen praedulce mali, venerabile verbum
Nempe sit, et curae certa medela tuae.
EN! VOX praesto DEI es (dicis) tu NOXIA SANAS:
Tu si me servas, per mala tutus eo.

PAtria cum faciles, Princeps, tibi tradat habenas,
NOXIA fac NVDES, scelerataque fortiter ausa
Sub diûm rapias, durique viriliter hostis
Conatus reprimas: sed civibus, ô Bone, miles
Exaudi: satis est magno pro crimine paullum
Supplicij sumpsisse deos, sumpsisse parentes.
Sic te blandus amor niveis circumstrepat alis:
Perpetuaque tuas relevet dulcedine curas.

PEctus, mens, animus sunt in te cuncta serena,
Os pariter, vultus, lumina, labra, genae.
Quid mirum? Dux totus amabilis, INque SERENO
NATVS ES: et verum nominis omen habes.
I bonus, I felix Princeps NOS ANTE SERENVS:
ANNO sit felix ISTE SERENVS amor.

AN FIDEI sic CVRRIS iter, Dux sancte, beatus
Per mala, per miserae tot fera damna viae.
O factum bene! sancta Fides est ianua coeli:
Perfer et obdura: te beat una Fides.

PRaelia fortis INI MVSIS, Dux inclyte, CARA:
Cum Musis pulchrum vincere, cumque Deo.
Coelo nempe beant dulces ante omnia Musae:
I, MVSIS felix esto CARINA sacris.
Sic tua felici canescet gloria saeclo:
Scilicet haec CANIS VIS quoque MIRA venit.

ME SANAS ô IOVA, foves, recreasque beasque:
CRVX ô IN magno SIS mea NIXA DEO.
Tu quoque ME, sis dura licet, CRVX sancta premendo

Sinceritas nempe Principem, rotunditas,
Morumque honestas, et justi tenacitas,
Integritas vitae, scelerumque puritas,
Odiumque turpidinis, decet pium:
Ac firma cum primis spes et fiducia,
Sanctum in Iehovam praepotentem maximum:
Hinc et DEO committo CASVS ANXIOS
Non destitutus uspiam adjuvamine.

EX ANIMIS CASVS VNI, celsissime Princeps,
Committis ANXIOS DEO.
Invenit hic rebus dubijs curisque medelam,
Haud deserens suos ope.
O res magna, Deo vere confidere, saeva
Tonante sorte fulmina!

HAec tibi, dum replico, gignit pia Symbola nomen:
O lux Saxonicae IANCASIMIRE domûs.
NOXIA SI MIHI sunt, REX est DEVS omnia SANANS:
Meque (ait) in tristi conditione VOCA.
Illi confido: finem dabit ille malorum:
Quae me, quaeque meos duriter usque premunt.

VIctrix laborum virtus NISA STRENVE:
Post fata virtus est superstes inclyta:
SINE RE licet NATVS opibus non praevalet;
Haec VNA RES opibus frui aeternis SINET.
SANIS superstes VERNET haec opibus diu,
ERNESTE, virtus inte lucens splendide,
Virtus perenni cum perennans gloria,
SANE sat una hac IN RE Dux HONESTVS est.

QVi dotes animi, genus alta a stirpe decorum,
Virtutesque tuas, Dux generose, videt:
SANE IN RE, probat hic, quam sit HONESTVS, ait.
Relligionis amor, Pietas, et candida virtus,
Magnanimi te et honos clarus honestat AVI.

PRinceps ES VERAX, VINDEX et cultos HONESTI
Nos SANA eia tuo, Dive, patrocinio.

SEmper palma virens, sub pondere pressa resurgit:
Pressa viget semper sic reviretque Fides.
Chara fides superis, vitae lux alma beatae:
Morte semel victâ nescia sola mori.
Sic FIDEI, Dux sancte, CO MIS sine fine beatae
Ipse VIRE CHARVS, per mala cuncta, Deo.
CHARVS et inde DEO IVS HîC IoachIMe FER aequum:
Te sancto vigeat praeside sancta Themis.

IOACHIMVS dum Marchio
Fert sceptra FRIDERICVS:
Me fert ubi Patronus:
Qui commodum se Ecclesiae
Fert artibusque amicum.
Vbi Dei verbum sonat,
Nactum pios amicos.
HîC MVSA CIVIS anteis
Donis FEROR beata.

MAgnus es, et magno satus heros Patre: sed VNIS
MAGNVS DIIS heros qui placet, ille placet.
Sit licet in mundo immundo nil denique mundi:
Dum tamen in mundo te iubet esse Deus:
Sic homini studeas charus et esse Deo.

MAgna fides veri, magnum decus. euge! tuendo
Cui verum rectumque placet, Dux inclyte, Princeps
Charus erit populis, charus et ille Deo.

PRincipis est laus magna, oris facundia: sic OS

MAgnus consilio fuit HVGO, magnus et armis:
Septemvir primus Marchio, BRENNE, tuus.
Caesaris Hetrusco Legatus Othonis in orbe:
Imperio Septem qui creat inde viros.
Tu quoque magnanimae nunc vernans indole mentis,
AVGVSTE ô patriae splendor honosque domûs:
Alter eris HVGO simul ARMIS AVCTVS et annis:
Nominis hoc spondet sic anagramma tui.

LIBER TV, Friderice, FIDE RES, inclyte, curas;
Principe quid fido charius esse potest?
Chara fides populis, libertas aurea: felix
Libertate frui cui datur, atque fidê.

PHoebus Io regit HÎC Ducis, et pia MVSA disertum
Pectus: adest comes huic Pallas, et ipsa Themis.
O pectus pulchrum, tot numina magna quod ornant!
O doctum pariter suaviloquumque Ducem!

MAioribus palmas quot olim strenuis
Mars contulit victricis dextrae praemia:
Patri trophaea ERNESTE quot superstiti
Avoque Mars dat, aut dabit, aut dedit prius:
MARS belliger tot HEîC tibi iam STRENVO
Palmas, tot et trophaea belli conferet,
Cum maximis honoribus: si numina
Propitia vitam (quod precor) superstitent:
Sic verus augur nominis ominor tui.

SI sit amans CHRISTI, MVSA Dux ILLE vel VNVS
Dignus, et a serâ posteritate cani.
Christi nomen amas: CHRISTI te cantet amatrix
MVSA: pius Princeps ILLE vel VNVS eris.

INSIT CHARVS amor populi: sic charus habetur
Princeps. nam NI SIT CHARVS, IS hostis erit.

SAnctus amor veri, sancto quoque principe dignus:
Principis haud virtus sanctior ulla manet.
Illa beat populos cum Principe. Tu quoque sanctus
CVSTOS HIS VERI, Dux Ioachime, MANE.
Sic veri te tollet amor super aethera coeli:
Virtus haec coeli civis et ipsa manet.

SI quid habent veri praesagia nominis unquam:
Tu, FRIDERICE, feri Martis alumnus eris.
Laus FERRI, laus est DVCIS haud postrema potentis:
Tu FERRI potis es, pacis et esse DECVS.
I FERRI DECVS, et pugna feliciter hosti:
Servator patriae sis maneasque tuae.

QVi victoris habes nomen SIGEMVNDE superbum:
Dij faciant, omen nomen habere tuum.
Auspicibus MAGNVS MVRO HIC DjS ipse futurus
Imperij, semper victor honorus eris.

EGREGIVS SICVRO FIDE sic pondera regni:
Sit mea quo populis grata Deoque fides:
Totque FERe CVRIS oppressus, totque periclis,
Subiecto si IVS DO pius ipse GREGI:
Denique si patriae sic consulo Martis et artis
Munere; quis Patriae me neget esse Patrem?

LYmpharum qua fonte scatens Heilsbronna salubri
Emicat: Aonio structa Lycea choro:
Auspice te, FRIDERICE, vigent, Dux inclyte: fas est
Hîc Aganippaeo fonte levare sitim.
Macte tuis coeptis! rores HEIC SVGGERE RORI
FIDVS herus: tuus (en!) iam ceiebrescit honos.

ALTVS SI, Friderice, FIDE es, age REBVS in arctis
CVRRE salutaris, ferque benignus opem.
Magnum opus est fidei, miseris succurrere, sanctae:
Et bene consilio reque iuuare pios.

LIVIVS Aeneadae celebrator dignus Iuli:
A quo nomen idem IVLIVS ortus habet.
IVLIVS imperij Romani conditor ille:
Caesaribus nomen qui dedit inde suum.
Sic Princepsvere es, tamre, quam nomine, IVLI,
Magnus, Iulaeâ nobilitate satus.
Sanandae praestare LVI IVS scilicet aequum,
Aequum ne jus mox VILIVS extet, aves.
LIVIVS ô redeat celebrator laudis avitae:
Perstet Iulaeae nobilitatis honor.

LVx veri rectique cor ornat Principis alma:
Lux in te, Phoebo clarior ista, nitet.
Mens studiosa tibi veri rectique bonique,
IVLI: Cercropiâ pectora voce madent.
Contigit invicti praestans VIS HERCVLIS VNI:
Tot pugnis virtus cognita, totque malis.
Scilicet est IN LVCE SVIS VIR amabilis Heros:
Euge! VIRE LVCI NISVS et ipse diu.

QVid teneri solidos miraris corporis artûs?
Seu pedes arma gerit, seu sedet altus equo:
Mascula belligeri VIS cotigit HERCVLIS VNI:
Majus et humano robore robur habet.

QVando HENNERICVS IOVLIVS
Sceptrum Patris capessit:
I, dixit ipsa virtus.
Opus tuum capessito,
Vt Hercules peregit.
Sagax tibi cor, ac pium,
Quod Momus ipse laudet.
Musas fove, Themin cole,
Et dogma veritatis.
Vt Herculem, sic laudibus

QVam bene Dux MVNDVS PVPPI sic LEGIS ab altâ
Imperat HIS, patriâ quos pietate fovet!

FOns Aganippaeis ebullit qua sacer undis;
Ingenium MVSIS HîC LAVO CORque sacrum.

VSTVS ab igne semel, VIGIL hinc sibi praecavet AVSV:
ASTV sic VSVS tu VIGIL ipse cave.
Nusquam tuta fides: monet hoc quoque LIVIVS: VSV
GVSTA, quam res sit fidere plena doli.

MIlle hostes hominis, Christo qui fidus adhaeret:
Apparat hinc fraudes mundus, et inde Sathan.
Ergo fide tuti VIGILEMVS speque salutis:
Vni mens vigilet dedita tota Deo.

PRotegit insontes qui sponte bonosque tuetur:
Principis officio fungitur ille boni.
SVRGE BONIS tutor VI STRENVVS, inclyte Princeps:
Ac patrocinium fer pius ipse pijs.
Sic tua te charum bonitas et strenua virtus,
Terrigenis pariter coelitibusque facit.

NI populo CHARVS SIT Dux, infirma potestas:
Regnis Dux INSIT CHARVS ut ipse, paret.

LEne facit durum Patientia, quicquid amarum est
GVSTA VSV patiens, dulce fit inde magis.

CVR, mea Mens, RE FIDIS Iesu? Soter is unus,
Per quem certa fides, est quoque certa salus.

PRincipe nil melius Princeps est MAGNE benigno:
Pro vi cui regnum firmat amica fides.
SVB VI REGNA regit Princeps malefida MALIGNVS:
Pestilis in ferro cui manet una salus.
SVB VI ne REGNA sic, ne sis, Magne, MALIGNVS:
Nempe capesse fide regna, Benignus eris.

MEns super orbe vigens Lunae Deus, arbiter aevi:
SVB LVNA Princeps est VIGOR EGREGIVS.
Mortalis Princeps Deus est, terrestreque numen:
Nempe vicem magni praestat in orbe Dei.
Macte animi felix, Princeps divine GEORGI:
SVB LVNA Princeps sis VIGOR EGREGIVS.

PEctore sat maturus, adhuc puerilibus ANNIS,
Celsus EO, soboles digna parente pio.

CVR NABLI, Dux magne, VIGES sacer hîc quoque NERVVS?
Musarum num te sic sacer urit amor?
Musis nabla placent: Musarum nabla patronos
Laeta juvant: Musis duice vacare sacris.

STRENVVS ES IVLI: spe finis dura ferendo,
Grande licet, VIRTVS LENE fit ipsa SVIS.

SIt sublime licet, IVLI Dux inclyte, virtus:
Ipsa SVIS VIRTVS LENE fit inde iugum.
LENE SVISVIRTVS, sed onus fit grande iugumque
Durum, virtutis quos piget ire viâ.

ARma decent et iura Ducem: ius armae tuentur:
IVS TELIS NERVVS si sit, utrumque placet.

FRanca fides, virtus Germana est Principe digna:
Libertatis amans, fraude doloque carens.
Pectore SIC vere es FRANCVS, Germanus et heros,
FRANCISCE ô Guelphae dia propago domûs.
Libera mens, vox est tibi libera: candida virtus,
Candida sincerâ cum pietate fides.

SPes vitae, ARA CRVCIS, beatioris:
Vitae qua semel interempta vita
Vitam reddidit omnibus perennem,
Vitae spem si habeant beatioris.
Haec tespes fovet alma, Dux beate;
Haec te sancta beat fides, et aevo
Perfrui facit una sempiterno.
EN! ARAE CRVCIS VNVS ipse Princeps
FIS GLOBVS: fidei una sanctioris
Lux, vitae columen beatioris.
O ingens fidei decus beatae!

QVod fas iusque iubet, fer laetus, et in cruce fide:
LVX DVRANS est FAS IN CRVCE nempe pijs.

PAr est Martis et artis honos: laudatur utrinque
Si sit Marte simul MILES et arte VIGIL.
MILES es ipse VIGIL, vel nomine teste, Vilhelme:
Militiaeque favet Mars simul Arsque tuae.
Hinc geminus tibi surgit honos, et gloria duplex:
Qualis et Herculei nominis exstat honos.

QVod ius est iustumque, merctur denique laudem:
Nempe BONVS IVSTI perstat ubique VIGOR.
Tu quoque juris amans, et justi cultor es OTTO:
Euge! BONVS IVSTI sit VIGOR ille Ducis.

QVas amo, Musarum pius HAS ego DVPLO corollas:
Sancta quibus pietas arsque fidesque placent.

SIdus es ô patriae Princeps Friderice beatae:
Aque DEO FARCIT LVX bona SIDVS humi.
SOLA DVCI FAX HÎC ERIT, et lux cordis amica
Ipse DEVS: tutas haec reget vna vias.

Ille SAPIT DVX mente PIVS, PHILOLAVS amator
Qui populi potiûs, quam sit amator equûm.

DVlcis HONOS SANI gregis, heros inclyte PLAVDE:
Per te qui Christi dogmata sancta colit.
Principis est merito pietas sanctissima virtus:
Cum Duce quae populum copulat, atque Deum.

LAVS HOSTI timido vana est OS semper INANE:
Fortis es haud lingvâ, sed magis ipse manu.

SOL vitae, CHRISTVS VI SANAT coelite mentes:
Criminis afflictas quas premit aegra lues.
Solus hic est Medicus, Dux magne, salutifer orbis:
Vulneribus sanans vulnera nostra suis.

PArcere subiectis et debellare superbos,
Magnanimi laus est dignior unae Ducis.
STRENVVS HIS SAT eris LEO, Dux Erneste, rebelles
Quos semel imperio noveris esse tuo.

LEX pariterque fides data RE SALVANDA vel HOSTI:
Hoc ratio, et iuris regula sancta iubet.
Fallere namque fidem, vel legem temnere pactam
Est grave: qui pactis star bene, iustus erit.
Sic tua clara fides teneris praefulget in annis.
Inclyte Dux: illud nomine teste probo.
Si fidem habes in consilio, fis aequus et hosti:
Et verae laudem sic pietatis habes.

GVTEA cavat lapidem, non vi, sed temporis VSV:
Sic usu prudens et sapiens fit homo.

INgenio, dubium, sis an praestantior arte:
TV PLVS DONA tamen, Sol ut amoenus, HIAS.
Nimirum satiâs nulla est virtutis honestae:
Maius et augmentum semper habere cupit.
Macte animi felix Princeps: sic itur ad astra:
Si bene virtutis noveris ire viâ.

PEr mortem ad coelum fidei sub tramite recto
Curritur: hinc pretium, qui bene currit, habet.
Sic et tu Friderice FIDE bene CVRRIS ad astra:
Post mortem sis ut civis et ipse poli.

AN SENIO TER es ALBVS, Ian Alberte? ter albus
An niveae mentis simplicitate magis?
Sic reor: albidius mens in te candida multo
Aut nive, gypsato promicat aut ebore.

PRincipis est LVDVS, popularis gratia, CARI:
Quam virtus, et quam promeret una fides.
Securus nihil ergo times, nil denique curas:
Carus es, et CVRA LVDIS vbique bonus.

PRaemia tu CVRA LVDIS bona, Dux bone: CARI
Sit LVDVS, ludos sponte fovere, Ducis.

LVX sum magna POLI: quia CVRANS pectore magno
Et colui, et GESSI, qui regit astra, DEVM.
LVX sum magna POLI: populum quia legibus aequis
CVRANS, me GESSI, te duce CHRISTE, DEVM.

SEu tu fers Christum, seu Christo ferris ab ipso:
Sis vel

SOL picto decorat coelum ceu fulgidus ARCV:
Sic decoras patriam CAROLE luce tuâ.
Quaenam lux est ista? Fides Pietatis amica:
Clarius haud toto fulget in orbe decus.

CEu Nestor Princeps animis maturus et ANNIS
(Laudibus ô faveant numina!) celsus EO.

TV, Pie Dux, AVGES IVS MVNDVS legibus aequis:
Iustitiae decus ut constet in orbe sium.
Castalio MVNDIS AVGES quoque gurgite GVSTVS
Phoebicolis, Musis ut suus exstet honos.
Quid mirum, si sancta Themis, si praemia Musae
Retribuunt, nullo commoritura die?

FIde Deo, sivis coelesti sede potiri:
Nempe FIDE CVRSVS fertur ad astra POLI.

INgenio genioque vires, flos ALTVS IN HERBA,
Inclyte Dux: fructus mox feret ille bonos.

CErta medela Fides animae, si cura remordet:
SANIOR EN CVRIS mens mea facta FIDE.

PRinceps iustitiae vindex est: crimina poenis
Pensat, et haud patitur longiûs ire malum.
Ecquid enim VINCET REVS aequo iure DOLOSVS?
Haud decet: hoc iuris regula sancta vetat.
Ipse DOLOS VINCET RE, ceu decet, VSVS in hoste
Dux pius, et noxis ponet ubique modum.
Iuris amans VINCET RES LVDO saepe vel VSVS:
Hoc VLCVS DONIS SER VET ut ipse SVIS.

AVreus est MENS PVRA BONI, Dux inclyte, RAMVS:
SVMMA BONI MENS est PVRA, vigensque fides.

CHRISTIFER es: Christum sancto fers pectore: CHRISTO
Haud FERVS: at Christo subditus ipse tuo.

TE Duce floret honos sanctae pietatis ubique:
LVX tibi sancta DEVS sit Ludovice DVCI.
LVX cui sancta DVCI DEVS est, recte imperat ille:
Floreat ut sanctae sic pietatis honos.

SVm nihil absque Fide VIRTVS: sanctissima rerum.
Tam coelo, terris quam beat, una Fides.
Si quid ego, si chara Deo sum denique virtus:
Hoc totum, quod sum, glorior esse Dei.
SVBque FIDE CREVI iam REGI maxima VIRTVS:
Nam virtute meus Dux valet, atque fide.

SEmper ubi fidei lux est clarissima sanctae:
Livor ibi sedem gaudet habere suam.
LIVOR at in FIDEI CVRSV DECVS exstat ubique:
Fautorum sat habet, cui Deus ipse favet.
Sic dum sancta fides decus est tibi nobile, Princeps
Inclyte, livoris spernis ubique malum.

SAncta fides homini sancto fortissima turris:
Praefidium vitae sola vel arxque suae.
SINCERVS, Friderice, FIDE sic inclyte duras:
Mille fides TVRRES vincit, et una beat.

LArga Dei manus est, propensaque munus ad omne;
Commoditas homini si modo certa venit
Munificam dignisque simul GVILIELME paratam,
Sic magni fas est Principis esse manum.
Proximus ille Deo, tamre quam nomine Divus,
Praemia qui donat munificente manu.
Cuncta manus avidas fugiunt haeredis iniqui,
Dux bonus et sapiens munera si qua dedit.
Quam bene Musa tuae loquitur sic conscia laudis:
Princeps est DIVVS LARGVS et ILLE MANV.

ILLE MANV LARGVS felici nomine DIVVS,
Re divus, divûm numina sancta colit.
ILLE SALVS MVNDI divinus creditur AVGVR:
Cuius ab augurio discimus esse Deum.
Felices Catti! Princeps quibus imperat augur,
Augurio DIVVS, LARGVS et ILLE MANV.

MArtis MAVRITIVS potens alumnus,
Miles Caesare sub Diocle quondam,
Martyr Vallesiae beatus orae,
Famae promeruit decus perenne.
Martis MAVRITIVS potens alumnus,
Princeps Saxoniae inclytus potentis,
Et coniux amitae meae serenus,
Famae par meruit decus sub orbe.
Martis MAVRITIVS potens alumnus,
Princeps inclytus Hassiae paternae,
Magni filius ille GVILLIELMI,
Iamdudum celebresco vix ephebus:
Spondet celsa quod indoles, et omen:
Firmat nomen: id arguit, quod heros
MARTI sim semel VSVI futurus:
Totus MARTIVS ipse VI, vir armis:

ARdua non nisi cum magno sudore paratur,
Proxima Dîs virtus, civis et ipsa poli.
Sic VIRTVTIS AMANS tu, Princeps inclyte, SVDAS:
Celsus et ad laudis niteris omne decus.
Tam placet egregius sudor, generosaque virtus:
Post ciner es hominem sola vel illa beat.
Quam VIRTVTIS AMANS pulchrae, Dux inclyte, SVDAS:
Tam felix HILARE vive VIGEque diu.

SIGNAS AVRVM, ET DAS: Ars est tibi et aurea virtus:
Hessiacis HILARVS quam tibi CEIVIS agris.

MASculus I factis Princeps: VVLT GRANDIA VIRTVS:
Virtuti faveat sic Deus ipse tuae.

MIRA latet certe VIRTVS in Principe Catto
Mauritio: VIR is est MARTIVS ipse satu.
Mirus ob ingenium; primo quod flore juuentae
Indolis heroae tot documenta dedit.
Id loquitur coram conspectu totius orbis,
Psalmographi versum nobile vatis opus.
Mirus ob imperium; mirâ virtute quod idem
Cepit, et hoc mirâ dexteritate gerit.
Tam mirâ virtute potens patriam ipse gubernat.
Ac si per denas regnet Olympiadas.
Has in eo deinceps virtutes coelitus auge;
Huncque mihi in Pylios protege Christe dies.

Vtraque dIs aeqvat, custos solijque, Solique:
Nil imperante dignius
Antoninus ait Caesar: Magnique Leonis
Id adprobatur Symbolo.
Marmoris hoc itidem Romani inscriptio signat,
Supra forum qvod visitur
Trajanum, vigilum prope turrim militiarum:
Dos ubi dicuntur, regni Clementia Custos,
Et larga Liberalitas.
HAS DIGNE INGENIO, virtutes INDVIT ambas
SVO, HASSIAE PRINCEPS meae.
Expertus loquor hoc: noruntque Tuisconenati;
Qui Principem norunt modo.
Scit Ligeris potor, scit Vedrae, scitque Lemani:
Fretique cultor Balthici.
Ergo diu vivat, valeatque ter optimus heros,
Illustris a tot dotibus
MAVRITIVS: dictas praeter qve Musa, Themisque
Timorque clarat coelitum.
Hoc voveo, hoc illi devota mente peropto:
Annue tu votis, rex homo Dive, meis.

CVI DOLVS haud ullus, cui mens est conscia recti:
Tu columen populi sis LVDOVICE tui.

TV populi columen COELI Lydovicus VT alti
SYDVS es, et gentis splendor amorque tuae.
Tu pia cura Dei es: COELI fulgebis et olim
SYDVS VT ante homines, sydus et ante Deum.

MVsae, vester amor, divi duo numina Fratres,
Tu GVILIELME tibi, tum LVDOVICE tibi:
Et tibi, qui patrias MAVRICI surgis in artes,
Mollia submisso poplite fata canunt.
Et cumulant socias in nova vota preces.
Sis SOL HIC VALIDVS, FIAS GRANDAEVVS, et absint
Omnia, quae sanctis sunt inimica toris.
Fac Deus hinc priscae surgant plantaria stirpis
AEmula, et in laudes prodiga corda tuas:
Fac niteant geminae, praelustria lumina, stellae:
Marte fac invictus duret et arte LEO.

OPtima civis amor custodia Principis esse
Dicitur, et vis est optima civis amor.
Princeps qvem populi concors dilectio munit,
Felix, hic solio non timet arma suo.
Qvem patriae patrem plebecula sub dita dicit,
Qui caput in gremios ponere qvosque velit.
Dux Eberhardus uti fuit ausus Teccius heros,
Nec minus a populo fidei, LVDOVICE, fideli
Qvi PAter es Patriae, tutus habeto, tuo.
NVLLI qvi GRAVIS es, gratissimus omnibus audis,
Omnibus inque sinum credere quaeque potes.
CVSTODIS populos, et custodiris ab illis,
Perpetuus nobis sit precor umbo tuus.

NOsse Deum virtus, et primae Principis artes,
Ars morum populis esse secunda suis.
His, LVDOVICE, tuam coelo famam artibus aequas:
CVRA tibi DEVS est: tu pia cura DEO.
Moenia quid prosunt, tua ni vigilantia MVRVS,
Et propugnaclum fortius arce foret.
Troja perit facilis vinis et prodita somnis,
Si pater AEneas stertit, et Hector abest.
Haurit aquam navis, torpet si dextra magistri:
Moenia, ni Princeps muniat illa, ruunt.
Hassiadum steterint te Principe, et aggere turres;
Sentiat interitum, te duce, nulla domus.

AGGREGO IVSRITVSque, nitens ceu LVNA colores,
Splendicat aethereo quando serena polo.
Ius ritusque bonos quis quis serit, ille beatus
Cum populis urbes, regna domosque beat.

QVod CLIVO sudas virtutis anhelus et VDVS:
Arguit hoc nomen, Dux Ludovice, tuum.
Scilic et e terris haud est via mollis ad astra:
Sublimi virtus vertice celsa sedet.
Cernitur haud cuiquam, nisi CLIVO sudet et ipse
VDVS, et emerito clarus honore micet.
Macte antmi Princeps! hilaris cum pondere virtus,
Gaudia cultori fert requiemque suo.

MOrtalis Deus est Princeps: sit et aemulus huius:
Semper se dignum fingat et esse Deo.
Pupilli Deus ipse pater populique vocatur:
Pupilli Princeps sit populique pater.
PVPILLIS populisque PIVS pater ipse futurus
HAVD ANGAR: pietas praemia semper habet.

ABstulit auratum vellus Pagasaeus Iason:
Cum socijs Argo Colchica regna petens.
Iste SVO IASON NE GREGI Dux sponte futurus?
Felix, cui tanti nominis omen inest.
Fallor? an Aemonio superato sortiter hoste,
Perferet ad parrios aurea dona lares?

STrenua quos ornit virtus pietasque fidesque,
Hos Musa laudat strenua
Carmine victuro. Qualem te sponte fatebor,
Flos ô IOACHIME Principum:
Quem pietas et sancta fides et sirenua virtus
Coeli intulit celsum polo.
Macte animi Princeps: comes en heroibus ultro

PRima Dei sit cura: tuae, Dux, altera gentis:
Complaceat Christi munere parta salus.
Sit cordi sincerus amor, pietasque fidesque:
Nulla Ducis virtus sanctior esse potest.
HIS, Ioachime Erneste, MANE CVSTOS age VERI:
Sic te sic tutum reddet ab hoste Deus.

QVam toga pace, sagum tam bello pectus honestat
Forte Ducis, superâ qui petit astra viâ.
Ipse togae quamvis sum clarus laude: potentis
Clarior EN hostes vinco VIGORE SAGI.

IVs et Ars vitae bona magna nostrae:
Curat hoc Princeps sapiens utrumque
Cum Dei sancta pietate sanum.
SANVS HîC ARTI quoque Christiane
IVS CANIS Princeps populis, et aequum:
Ipse amans aequi, sacer ipse cultor
Iuris et Artis.

SEu bona, seu mala sir vitae sors inclyte Princeps,
Tu REBVS DVRANS omnibus aequa sapis.
Fers bene, quod laedit: quod prodest, denique persers:
Constanter minuis quodque serendo malum.
Sic DVRANS REBVS te servas ipse secundis:
Fortior ut possis cladibus esse tuis.
Crescit in aduersis, et tendit in ardua virtus:
Quae latet in rebus paene sepulta bonis.
Mens tamen aequa satis cuivis medicina dolori
Fit bona: sic leve fit, quod bene fertur onus.

QVod Musis, Auguste, VAGIS augere sit AVSVS
CANTVS, hospitio commodiore fovens:
Ille tuus genitor, Patriae Pater, optimus heros:
Postgenitisque suae virtut is amabile lumen
Praetulit, et specimen laudis ubique suae.
Exemplo CANTVS Musis augere paterno
AVSVS, et hospittum sic dare molle VAGIS:
Inclyte Dux, pleno iam tendis ad aethera cursu:
Patria sic per te terra beata viget.
Iamque CANIS Musis AVGVSTA faventibus VSV
Carmina: laus duplex et venit inde tibi.
IVSTA AVSVS vincas modo CANVS secula longa:
SANGVIS et AVCTVS ovet posteritate SVA.

SI pax, carmen amo: si Mars, DO SVLPHVR in hostem:
Felix, cui Mars et Phoebus utrinque favent.

CEu Solluce polum, sic Dux pietate SERENAT,
Gratia quos placido confovet alma SINV.

QVam bene virtutis CLIVO, Ludovice, laboras
VDVS, et ad laudis niteris omne decus!
Perfer et obdura: labor hic tibi proderit olim:
Virtutem profert ardua nempe via.
Ipsa tamen requiem fessis in vertice summo
Praebet, et aeternis gaudia plena bonis.

FANS Deus ipse CRVCISDVX est, adiutor et ide:
Fatum hoc nempe suo fatur ab ore Deus.

IVstitia est virtus Phoebi sulgentior astro:
Iustitiae ius est normaque visque sacrae.
Iustitiae praeses Princeps, iurisque minister:
Felix, quâ triplex hoc viget urbe bonum.
Sic tu IVS CVRANS FVLCIS, Francisce, beatum
Imperium: tuus hinc et celebrescit honos.

LILIoli LVX, MVSA, DVCI bona laude perenni
Carminis, et meritae laureae honore VIGE.
Alter hic ut Phoebus Musas sovet almus, et ornat:
Musarum mereat carmine nonne cani?

FOrtis ut es dextrâ, sic clemens pectore, celsus
Ceu Leo, Iuliacae spes GVILIELME domûs.
Parcere subiectis magni solet ira leonis:
Pugnat in aduersos cominus ungve fevo.
Macte animi GVILIELME! vidEN' ut MVSA LEONIS
Facta sui triplici cantat in orbe VIGIL!

SOla Ducem Pietas aequat Dijs, inclyte Princeps:
LIBER abit LETHI Dux PIVS ipse MANV.

LVNAE CVRA, MELOS: SOLEM sic CVRA fatigat
LVNAE: SOL CVRAE magne LEVAMEN ades:
Musagetes CAROS vates, ceu magnus Apollo,
Quo tua gesta canant, Carole, VELLE MANV.

MEns superos placat pia, non manus impia: mente
Sis pius ipse: MANV COR MALE nempe LVES.

QVam prudens animo Princeps, tam fronte serenus,
ERNESTVS patriae Marchio gentis honos.
Moribus et sancta simul IS pietate SERENVS,
Salvificâ coeli CVRRET ad astra FIDE.
O sanctae fidei cursum! quater ille beatus,
Qui fidei stadio victor anhelus ovat.

MVsa, decus Phoebi, laus vatum aeterna Ducumque,
Quam felix tanti es digna favore Ducis!
Cum Phoebo, cuius COMI sic BRACHIO es VSA
Hactenus, auxilium non remorante pium.
Eia beata COI mea BRACHIO amabo beato
MVSA, canens celebrem voce lyraque Ducem.
Cantet ut hunc vates, CHARO quoque MITIS amico
Chara SVBI, Phoebi numine plena sacri.

MAgnus inestvegeto vigor altae in corpore mentis;
Magnus et ingenij, iudicijque vigor.
I REGIS DECVS et FER, Dux Generose, VIGORI:
Principe quid tali pulchrius esse potest?

MVsa, CHARIS PHOEBI, MVNDIS fit PVLPA poetis:
Fortiae qui celebrant carmine facta Ducum.
O plac eat quoque pulpa tibi Phoebea, PHILIPPE:
Te Charis ut Phoebi carmine Musa canat.

FOrtunare suos populos, laus Principe digna:
Qui facit hoc, velut est alter in orbe deus.
Fortunate, TVOS FORTVNA tu quoque DVRA
Iam populos: patriae sic DEVS alter eris.

EN! Clarij gregis alter ut audio pervigil heros:
AgGREGO IVS studijs nec sine laude sacrum!

MVSIS dulce DEO CARIS HîC pectore laeto
Posse FRVI: Musae nobile nomen amant.
Musis care, pias, Pie Dux, sic dilige Musas:
Quae decus amplificent perpetuentque tuum.

AGNI tu VIGOR ES sancti, pia cura deorum:
Sic decet: hac ale te, Dux generose, fide.
O VIGEAS, faciasque NIGRO modo candida saeclo,
Vana superstitio quae nigra fecit avis.
Sit cordi sincera fides, doctrinaque pura:
Quaeque beat Christi munere parta salus.

HErculea Herculeo cui mens in corpore regnat:
Seu sit Marte soris, seu bonus arte domi:
Principis Herculei verum decus ille tuetur:
Herculeâ ferri dignus ad astra viâ.
Qualis inest tibi VIS SENIS HERCVLIS, optime Princeps:
Dij faxint, recte semper ut usus oves:
Vt patriam serves: superes ut strenuus hostem:
Et celebri mereas stamia signa tholo.

LIs litem parit: at litem ius tollit iniquam:
Hoc decus, illa fori dedecus esse solet.
Principis est munus, lites praecidere iure:
Claudere perpetua civica bella sera.
SI LIS ergo REDVX fora, Dux Pie, turbet et urbes:
IVS FER, ut aeternum sit DECVS inde fori.

SIS quamvis MIRVS SICA, sis sortis et ense:
Fortior en CVRRIS, Dux Generose, FIDE.
Ferrum nempe Ducem gladiusque tuetur et basta:
At melius pietas, et sine labe fides.

CArmine MVSA canens heroum facta potentum,
Ocstro ceu stimulat fortia corda Ducum:
LAVDE ACVENS animos merita ceu cote viriles:
Martis et accendens ad fera bella magis.
Sit cordi quoque MVSA tibi Dux semper Adame
Inclyte, LAVDE ACVENS exstimulansque sua:
Sis haeres patriae, simul et virtutis avitae:
Aeternumque feras laudis ab orbe decus.

CAsta Venus Musas ornat: sit ut ergo venustas
Carminis, AD MVSAS LVCEAT alma VENVS.

LVcus iners spelaea ministrat vasta ferarum:
Foedaque coenoso mergitur unda lacu.
Talis at est lacus haud tuus, et tuus optime lucus
CAROLE Dux, patriae stella corusca tuae.
Musarum Themidisque, tuo sacra, Carole, LVCO
ARS viget, et Clario ROS fluit usque LACV.
Ipse colis doctas doctus redamasque Camaenas:
Eunomie sub te sancta Diceque viget.
Macte piâ, Princeps patriae SOL inclyte, CVRA:
Quodque facis, Musis RVS Themidique LOCA.

REgula Lex aequi: vitae Lex norma beatae:
Principis illa bonum cor sapientis agit.
Me VIGOR ô LEGIS DVC VSV, meque guberna:
Quic quid agam, duce te quo sapienter agam.

STRENVVS EGREGIOS de Marte reportat honores
Heros, et coeli sidera vivus adit.
Strenuus est, VEREque Georgius, inclytus heros,
NOSTER, et EGREGIVS Martis honore cluet.
O tam clarus honor per secula multa perennet:
STRENVVS EGREGIOS Mars decet vsque Duces.

QVam PIVS es, FELIX, CLARVS, virtute fideque
Lux Friderice domûs Dux Guilielme tuae:
Tam MIRE REGNO praestans ELECTVS es heros
A summo, coeli qui regit astra, DEO.
Si dubitem, tanti mysteria nominis istud
Tanta, tot ominibus plena, sat ipsa docent.
Perlege, si non est grave; laetus et omine tanto,
Hinc desiderium nosce probaque meum.

FAx Regis triplex: VIRTVS, FAS, RELLIGIOque
Splendidius nihil his machina tota tenet.
Fax haec in te clara micat, Dux inclyte, triplex:
Concedunt triplici sidera cuncta faci.
RELLIGIO PRECE, sed VIVAX fit CARMINE VIRTVS:
FAS, coeli SOL ut fulget in axe, DEO.

MEns et corpus, Homo: Fors est utriusque sequela:
Sic triae sunt: totidem sunt bona, totque mala.
CORPORIS es SORTISque bonis ANIMIque beatus:
AVGE, Dux: FELIX, CEV DEVS ILLE, sat est,
Cui nihil in vita desit; cui suppetit omne
Corporis hîc, animi, sortis abunde bonum.

PAcis opes, simul et galearum copia nomen
Dant tibi, DVX; sis quod Marte togaque bonus.
Sive legas recto, seu mixto tramite nomen,
Nam quod nomen, idem vult Anagramma, tuum.

Tu GALEIS, alter ceu Ptolemaeus, ovas.
Pace bonus Princeps, fortis bellator in armis,
Laudati punctum Principis omne tulit.

INgens bonum generis virtus, et claritas
Familiae honestae, et dignitas natalium:
Virtutis ingens calcar atque gloriae,
Et laudis incitamentum pulcerrimum:
Lux magna Principis, paribus sed caeteris;
Generosus ut su generosi Ducis animus.
Talis, FRIDRICE DVX GVLIELME Maxime,
Generis boni virtus, familiae ciaritas,
Nataliumque splendor atque dignitas,
Ceu laudis auct oramentum tuae, ac decus,
Te Principem commendat omnibus probum:
Probum inquam avtiâ laude, sed magis sua.
Aliena iactat, qui genus iactat suum,
Si proprijs sit destituium laudibus,
Felix ô HEROS euge! diu flore et VIGE:
Fulge diu FAMILIAE LVX, HONOR, DECVS
Fulge inclytae: ARA CELI PORTVS sit sacra:
Matoribus coeli eadem facta ianuae
Dudum tuis: quorum perennis gloriae
Vivit solo, vivit salo, vivit polo.

SI semine ex bono gigni fructus boni:
Generosioris si ferax et arboris
Planta esse cum fructu solet statim suo:
Mirumne oriri ex nobilis prosapiae
Sobolem peraeque pulchro nobilem satu,
Frugis bonae pariter et indolis probae?
Priseum propagatur decus cum semine
Heroico virtutis atque gloriae.
Tuo probo exemplo, Princeps ô Maxime;
Flos ô APRICE VETERIS GENERIS, ô DOMVS
LVX clara CLAR AE: stirpe prosatus inclyta,
Virtutis ac rerum immortalium decus,
Coelo capi quod vix queat, e domo in domum
Sic intulisti: et stirpis excellentiam
Ac pervetustam dignitatem, per manus
Ceu traditam quondam a maioribus tuis,
Laudabili vitae multum auxisti modo:
Cunct is honorum ornamentis decorans satis,
Pulchrisque gloriae superbae insignibus.
Macte ô serene Princeps! macte gloriâ!
Felix bono fruere hoc in multa secula.

QVanta fuit gravitas in avo sapientia quanta,
Inque fide ptetas, in pietate fides;
Tanta nitet gravitas in te, sapientia tanta,
Maxime Dux, simul et cum pietate fides.
ENSIFER ELECTOR DVX Ian Fridericus, et beros
Sanctus AVVS, COELI Dux AMOR ILLE PIVS:
Immensis totum compleoit laudibus orbem:
Nempe Ducis pietas nescia tania mori.
Te quoque laus eadem manet hîc, et gloria tantas
Quam bene sic imples omme nomen Avi!

VT quis que filium suum vult esse, ita est:
Probum patrem esse oportet, qui gnatum suum
Esse probiorem quam ipsus fuerit, postulet:
Vere illud Comicus. Pium sic Principem
Formavit a primis annis Princeps Pius
PATER VILHAELMVS, ille FIDEI SACRAE HONOR:
Ecclesiae, Patriae, et Academiae Pater:
Post fata COELI REX cum Rege coelitum.
Quid ergo mirum, si Patris exemplo pij
Princeps VILHAELMVS FIDEI sit SACRAE HONOR,
Ecclesiae, Patriae, et Academiae PATER;
Post fata COELI REX futurus cum Patre?

QValis Amyclaeos inter concordia fratres,
Qualis amor, vincens fata suprema, fuit:
Talis amor geminos fratres, concordia talis,
Saxonicae gemis sidera clara, fovet.
Alter ut est Castor, sic Pollux alter: amore
Mutuiter certat frater uterque pari.
IOANNES dicat: FRATER SVM, CASTORI ut alter
POLLVX, perpetuo vinctus amore DVCI.
Frarer fratri adsit: LEO REGI sum tpse sururus:
Fortunas fas est sratribus esse pares.
Coniunctos retinet fratres si gratia concors:
Quis tantae poterit ius violare domûs?

SIpatriae decus est aliquod provinciae,
Aut gentis: haud parvum Ducis sane est decus:
Quod gente Germanus, Saxo provincia
Princeps cluet Fridrich V Vilhelmus inclytus.
At maius est longe decus, Princeps pius
PROVINCIAE LVX quod refulget patriae:
A gente Dux capit, et genti und dat decus.

QVadrupedum rex est LEO VINDEX; pectors fortis:
Magnanimo solidum pectore robur habet.
Sic Dux ipse Ducum vindex es, et optimus heros;
Magnanimo robur corde Leonis habens.
IMPERIIque FORO, Dux, SACRI ELECTVS es unus
REGVLVS, et VINDEX, ceu LEO, Iustitiae.
Macte animi Princeps! simul et te vindice tanto
Imperij crescat gloria magna sacri.

FOrtis es et VEGETVS DVX nunc PROENSIFER ipse,
Imperij sacri vindex, Equitumque Magister:
Quod ensis hic notat duplex.
Implicitus Rutae, Princeps celsissime, serto:
Pulchri triumphi ceu decus
Nobile. Sed duplex cur ensis? nempe vagina
Sic cohibet alter alterum.

SEmper Ruta viret, nec frigore marcet et aestu:
Semper et haec constans permanet ipsa sibi.
Quam bene Saxonicae domui communicat arma
Ruta virens, sicis clarior ipsa suis!
SEMPER RVTA VIRE DVCE SANO sana Vilhelmo:
FLORE et OLE, SICIS VIX minor ipsa tuis.

SEMPER RVTA VIRE DVCE SANO sospita, VIctriX
FLORE et OLE SICIS tutior usque tuis.

LVcem oculis acuis; restingvis Cypridis ignes:
Supprimis et dirâ mixta venena manu.
SEMPER RVTA VIRE: FELIX DVCI et undique SANO.
Laeta vige: CELIS iam tuus extat OLOR.

FOrma Ducem divina decet: Deus alter ut ille Fulget, si facies digna sit imperio.
REX HILARIS VVLTV, ORE es AMOENVS, fronte serenus,
PVLCER et ô FACIE, Dux Guilielme, DEI.
Dignus es imperio sic Dux, Deus alter et orbis:
Quod loquitur nomen, res satis ipsa probat.

FOrmae pulcher honos est commendatio muta:
Regnum, forma decens, absque satellitio.
Compositae signum bene mentis: lumen et ipsa
Viriutis: Regis nobile nempe decus.
Maiestas FACIE celsa decente sedet.

FRonte serenatus qua viget imagine Princeps
FRIDRICVS patrie Dux GVILIEL MVS honos:
RELLIGIO, VIRTVS, ARS, LEX, pietasque, FIDESque
PRAELVCENS radio candidiore MICO.
Tot bona qua fulgent, an non haec semper in orbe
Fulgeat, et cunctis vivat imago locis?

QVa FRIDERICE VILHELME serenus imagine
Corporis ac mentis non bona sola refert: (vivis:
RELLIGIO, Pietas, VIRTVS, ARS, LEXque, FIDESque
Ipsa sub hac pariter vivit, et omne bonum.
Illa solo famam, COELO praeconiummaito
Promeret, aeternis laus comitata bonis.

ARgumenta seges frugis matura futurae
Edit, et indicijs noscitur ipsa suis.
Spinte tua sic es primis praeclarus ab annis
Ingenio, gentis lux GVILIELME tuae.
Signa sui generis rigido ceu Martius ungve
Dat Leo: naturae degener esse nequis.
INDOLA PRAECLARA FLORES: COS semina VIRTVS
Insita iam coeli promovet EXIMIA.
Nunquam altud natura, aliud sapientia dicit:
Mentem, non aetas, dat Deus ipse bonam.
Macte animo Princeps: macte ô macte indole magna:
Ac virtute magis macte, magisque VIGE.

MAIESTAS Reverentiae ac Honoris
Adsum filia: REGNI APEX potentis:
CELO et assecla maximi Tonantis;
Praesto cui sine vi tenenda sceptra:
VERI VSV COLOR indidem FIDELI.
Per me Principis amplitudo magni
Constat, summaque dignitas, habenas
Mundi qua bene temperat patentis.
Regum nil sine me valet potestas:
Regni et hinc colophon apexque dicor.

EX Iove sunt Reges: ALTI sunt A IOVE REGES:
Dij quoque sunt Reges, et Divi numine: MILLE
PRO CVRIS regni, FIDEI COR nobile NEXV:
Prosequitur Regem quo subdita turba benignum.
Sola fides populi firma est custodia regni:
Aurea maiestas solio dominatur eburno:
Quae reges in honore pio, regnumque tuetur:
Atque datos fasces commendat, et aurea sceptra.

IMperij mundum maiestas temperat omnem:
Arx regis: regni fulcrum: tutela salutis.
Assidet illa Duci: Ducis est fidissima custos:
Pulcer Honos, placidoque decens Reverentia vultu
Cui comes, et Pax laeta, Quiesque, Salusque beata.
Nimirum REGIS VERI ILLO splendida FVLCRO
MAIESTAS, HAVD ENSE PROCAX, sine vi, sine fraude
Imperat, et regnum placide cum rege tuetur:
Ferrea nec regum quicquam valet ulla potestas:
Haec nisi Maiestas valeat prius, assecla regni:
Aurea Maiestas, sceptri fidissima custos.

CErta SALVS REGNI VIRTVS, VITIVMque LVES est:
At COELO PACOR REX Deus ipse FIDE.

SAnctius in terris nihil aut divinius usquam
Principe, RELLIGIO, VIRTVS, LEX, ARSque FIDESque
PRAELVCET CVI sancta, Deo duce, semper in omni
Vita: non homo, sed Deus est, divinus et heros.
Talis Saxoniae FRIDERICVS Dux GVILIELMVS,
Relligionis amans, legis, virtutis, et artis,
Ac fidei: charus Dijs, et venerabilis orbi:
Imperij columen, Patriae Pater. Eia age COMI
EN comes ipsa Duci PRAELVCE tu quoque comis
RELLIGIO, VIRTVS, LEX, ARSque, FIDESque beata.
RELLIGIO, VIRTVS, LEX, ARS cui sancta FIDESque
Praelucet, charus Dijs, et venerabilis orbi,
Tandem Dux COELI PRAECONIVM in arce reportat.

FAstigio nec dignius, nec pulcrius
Vllum decus est aut ornamentum Principis:
Corona quam ob cives servatos civica.
Recte hoc Sophus. Multo sed illud verius:
FASTIGIO PVLCRO dirini Principis
Nil dignius quicquam, NIL est SECVRIVS,
AMORE vero veri et unici DEI.
Haec summa regni LEX RE verâ est inclyti.

QVae numen coeleste pie colit, assecla coeli,
Principis est oirtus maxima RELLIGIO.
FAX SANE COELO sola perennat iter.
Sola Deum placat, punit cum crimina vindex:
Sola docet vitae sanctius ire viâ.

O qvam grande bonum Princeps! Dijs PROXIMVS ILLE,
ECCLESIAE qui TVRRIS est,
FIDEI ANCHORA sanctae.
Te fidei columen, te lumen, maxime Princeps,
Te numen agnoscit suum
Fidei assecla sanctae.
Principe te salvo fidei res salva manebit:
Ecclesiae tu turris es,
Fidei anchora sanctae,
Coelitus hoc tanto rerum discrimine lapsa.
MVRVS nempe VALENS,

SAncta FIDES, Christo tota uni dedita, CELI

PRo te vota Deo populus facit omnis, et optat
(Quid mirum?) longâ posse salute frui.
Tu simul, ô Dux, ES PORTVS et ARA sacrae.
LVX FIDEI, PATRONVS et hinc ECCLESIAE es ALMVS:
Coelicolûm REGI iugiter, ORO, VIRE.

SAncta Sion, Christi sancta est Ecclesia: sancta
Praelucet coelo cui sine labe Fides.
Tu sanctae, Dux, ARX, PETRA, MVRVS es ILLE SIONI:
ELVCES FIDEI COR, Guilielme, sacrae.

FELIX, ô iterum
Felix, mente DEVM
Simplice qui VENER ARIS:
Ac mandata Dei
Puro corde colis,
Inclyte Dux Guilielme.
PVLCER CVLTVS ô hic,
Quovis thure sacro
Pulcrior, esto SIONI.
Cultu nempe pio
Gaudet sancta Sion,
Sancta Dei veneratrix.

SEptenis magnus claret virtutibus heros:
Rerum perito si Plutarcho credimus.
Ingenium sit Alexandri: sit spiritus illi
Cyri: sit Agesilai temperantia:
Iustitia et sit Aristidae: experientia magni
Macedûm Ducis Philippi: sit Themistoclis
Mens sollers: magni sit denique magna Periclis
Rei gubernandae scientia publicae.
Sunt haec magna quidem decora, ornamentaque magna:
At si Dei desit Timor, omnia sunt nihil.
Nempe DEI TIMOR est REGIS gemmata CORONA:
FELIX beati CELI VIVVS ILLE PRAES.

DVLCIS HONOR VERI PIETAS, Dux inclyte, FELIX:
AVREVS haec COELI RAMVS in arce beat.

SI CHRISTIANORVM RELIGIO est optima
PIE DEO, sancteque mundo VIVERE:
Nempe ille Princeps vere Christianus est,
Pius Deo, sancte mundo vivens simul.
LVX SOLA vitae sed piae et sanctae FIDES:
Sine qua Deo nemo placet mortalium:
Fide carens opus bonum, scelus est merum.

SI CHRISTIANVS nomine
Haud nuncuparis proprio,
FRIDRICE GVILLELME inclyte:
Sat CHRISTIANVS es tamen
Professione ac munere,
Mysterioque nominis
Saltem augurati et ominis.
En! CHRISTIANVS nomine
Sis teste DVX, cui rosido
A FAECE falsi dogmatis
Prorsus vacat. Si respuit
FAECES profani dogmatis
Intaminatis simplicis
Veri nitens honoribus;
Sciens sit huius si probe,
Sat CHRISTIANVS DVX is est.

RELLIGIO mihi sancta DEI VNIVS esto COR unum:
MEL, CVLTVS, simul ARX FIS PAVOR usque DEI.

DEsensor veri, sit falsi dogmatis osor
Dux pius, et flagrans legis amore sacrae.
POL! fidei VERAELVX es, defensor et idem:
Assertor patriae relligionis herus.
DOCTRINAE FALSAE, Pie Dux, ACERRIMVS idem
HOSTIS, et es vindex, ceu decet, ipse bonus.
Sanctus avum patremque refers pietate fideque:
Sic tibi concilias rite perenne decus.

MIlitat omnis homo, Christum sine fraude professus:
Felix, militiae qui meret aera sacrae.
EN! CLARVS FIDEI CHRISTI VEXILLIGER ipse
Princeps, PROque SVO miles AMORE vigil:
Militiam certare bonam sine fine paratus:
Figit honorata laeta trophaea manu.

SIt pietas, sit sancta Dei Lex regula vitae:
Imperij pariter norma sit illa boni.
Tu pius hanc sequeris regni, Dux inclyte, normam
LEGI COMPOSITVS totus ubique DEI:
Relligione pius, patrio REX CLARVS in orbe:
Sic FLORE SANE, clarus et usque VIRE.

FLORE REX CLARVS SANE pietate VIREque:
COMPOSITVS LEGI, Dux Pie, rite DEI.

COeli Fides Lux: EX FIDE
SALVAMVR omnes SINE OPERE:
CHRISTO salutis auspice:
Hoc omne LEGIS est LVCRO.
Lex damnat; at salvat Fides,
Coelo beans gratis reos.

VAna fides, humeris coelum quod fulciat Atlas:
Coelifer hinc dictus: fabuia certa manet.
MVNDI LVX CHRISTVS, POLIFER certissimus unus:
En! Coelum omne gero, mundum hominesque REGO.
Mundi Rex, Princeps ECCLESIAE, et ARA piorum:
Ame certa salus, non aliunde, venit.

Converso coeli dux ades una Fides.

CHara Fides superis, homini quoque chara: meretur
Aeternum verae laudis utrimque decus.
Sim PIVS opto FIDE, VIGIL, et SINCERVS ubique:
COELO sic simul A MORTE RELAXOR ego.

POllens FIDE felix sat est:
PIVS Deo; sibi VIGIL:
SINCERVS homini proximo.
Sum talis, et ô sim diu:
A MORTE felix sic ego
CELO RELAXOR denique.
Fide beatus triplice.

Regis cor decorans,
COELI fit ROSA duplex.

PAr cui relligio, studiorum par quoque cura;
Hic solidae laudem Dux pietatis habet.
FELIX; laus tua te, Dux Pie, iure manet.
Sic cum par studij sit cura ac relligionis:
De te cum vera dicere laude potes:
En VEXILLA FERO STVDIORVM PRAESES, et almae
RELLIGIONIS amans ECCE trophaea fero.

REX VIGIL es, COR (OHE!) CLERI, Guilielme,
PATRONVS MVSAE, Iuris et ipse Pater.
sic populi bene ius commune tueris, ut heros
Inclytus, et Patriae fidus ubique pater.

FIliolae quamvis geminae Pater audio charus:
Legitimo SOPHIAE quam dedit alma toro:
Me tamen et recreat multum haec Academia patrem
Filia: perpetuo culta favore mihi.
FILIOLAE STVDIO MECOENAS sponte RELAXOR
PERVIGIL (en!) CVRIS, sollicitoque metu.
FERVIDVS AMPLEXVS Sophiae ARTES, Magnus ut ILLE
Carolus, INGENIO CVRO COR esse bonum.
Sacra PROFESSORES curo VIGIL almus ALENDO:
LVX VERE CHRISTI semper AMICA mei.
O vigeat Sophie semper me dia parente!
O vigeat verae Relligionis honos!

TOt decorum titulis, tot laudum Academia Salae
Inclyta, Patrono me Ducelaeta, viget.
Relligio, Iuris prudentia, et ipsa Hygieia,
Et Sophiae triplicis denique floret honos.
Nempe Sophos, Medicos, et Iuris in arte peritos,
Quique sacrae fides dogmata sana docent:
LINGV ARVMque PROFESSORES multiplice sumptu,
CHRISTI EX LVCE DEI coelite doctus, ALO.
Publica res vires, simul hinc Ecclesia Christi
Incrementa, Deo sic moderante, capit.
Optima sit Schola docta meae possessio terrae:
Felix, si patriae tot bona nôru humus!

SPlendidior nunquam fuit haec Academia docta,
Quam sub magistratu tuo,
Inclyte Dux: RECTOR MVSAEI tu ILLE SALANI,
FIDVSque REX PROVINCIAE:
Multa secuturae virtutis signa dedisti:
Primo iuventae flore iam
Dux animi maturus et indolis integer altae:
Ex ungve notus sat Leo.
MENTE CELER HEROS, et PROVIDVS ILLE SAGAXque,
Prudentiae COR et FAVI.
Credo equidem de te doctum dixisse Platonem:
Tunc Resfore demum publicas
Cum populis fortunatas, urbesque beatas;
Si regna vel Sophi regant:
Vel qui regna regunt, Sophiae studium omne reponant.
O digna tanto vox Sopho!

QVod Schola dat regni, quod et ipsa Provincia clavum;
Fallor? an hoc facies signat et ipsa poli?
Nempe Duci dias venienti lucis in auras,
Sceptriger, et Tauri lucida signa premens:
PVRVS, et baud IRAS, sed bona quaeque vovet.
Fatalis tabula haec, fatalis munere divûm:
Astra regunt homines: at regit astra Deus.

IMperio totum mundi qui temperat orbem:
Imperium transfert unus in orbe Deus.
A summo Dux ipse DEO, Friderice, RELECTVS
MIRE sic REGNO, sceptra beata geris.
Euge! PIVS, FELIX, CLARVS sis arbiter heros:
Semper (IO!) vivat laus tua, vivat honos.

PAcis, honoris, opum, FRIDEREICHE, dat unio nomen
Dux tibi: sis dives pacis, honoris, opum.
Aque DEO MIRE ELECTVS nunc denique REGNO
Sis FELIX HEROS, CLARVS et usque PIVS.

QVod administras regna pulere, quod pie
Cum gente pupillos tueris Principes;
Fridrice Dux Guillelme, Princeps Principum,
Hinc ADMINISTRATOR, fidelis diceris
Hinc TVTOR: omen nomini subest suum:
Vtrimque Tutor et Administrator bonus.
PVLCRE ADMINISTRARE in terris Rempublicam,
FELIX SECVS IOVE et perennis GLORIA.

MILLE ego COR RELEVO CVRIS PRVDENTIA: magni
FAX REGIS; Ducis et lux oculusque mel.

PAranda non solum, fruenda sed bene
Sapientia est, prudente digna Principe.
Fructûs et usûs expers quid Sapientia
Pradest? inane plus obest Regi Sophos:
Qui fructuosa, non qui multa scit, sapit.
Plus scire velle, quam satis sit, aut opus,
Intemperantiae genus haud male dixeris.
SAPIENTIA FRVI sic VELLE Principi
Opus DECORVM est: quod vel tunc fit maxime,
Si sancta LEX Dei REGIS sit COR boni.

NIlrite, nil fit providenter, nil bene,
Sine ope Dei, et consilio, et honore maximi?
Semper DEI LEX FESSO PRORA Principi
Vitae sit, ET CONSILII GVBERNACVLVM.
Quod cum Deo fit, fit bene et feliciter.

MEns sine consilio, vis coeca, potentia praeceps:
Mens sapiens sorti praestat ubique manu.
CONSILII VIS MOLE SVA RVIT utilis EXPERS:
FLORE CORDE ptus, consilioque vige.

PRudentiae una pestis est vel maxima,
EX ORE SOLVM SAPERE SVO VELLE omnia:
Praeceps DVCI CANIT hoc malesuadus FVROR.
Pauca unus aliqua videat, unus audiat:
Multi esse debent oculi, aures multae Ducis.
Rei qui publicae sat recte consulat.
Superba res nimis propria sapientia;
Assumere in partem curarum nesciae
Fidos amicos, ac Senatores probos.
Magna imperij moles, gravis et Regis labor
Magnis subinde certe eget adminiculis:
Adeoque sacra res est consultatio:
Hac scilicet sola stant regna, urbes, domus.

PEstis boni consilij, et mentis est bonae
Scopulus profecto caeca festinatio.
Temeraria illa semper ac improvida:
Clarum esse cui certumque nil potest satis.
Consilia lenta amo magis et in pectore
Bene cocta: nam bona sic MORA VALESCERE
CONSILIA FAS, PVDOR ET LEX suadet VIRI.
Celere sequi consilium poenitentia
Celer assolet, plerunque sera et inutilis.
Consulere fas lente, et cito consulta exequi:
Mora omnis odio est, sed facit sapientiam.
Deliberare utilia, mora tutissima.

THesaurus est Regis Senator optimus
Fidelis, et sceptrum regni firmissimum.
Princeps sua non cuncta complecti potest
Scientiâ: superbus hic est, quam sapiens magis,
Si de suâ unius omne gerit sententiâ.
Nec vnius mens molis est tantae capax:
Magnis egent negotia adtutoribus
Magna, nec Atlas quae sustineat sine Hercule:
MVLTOS et AVRES et OCVLOS magno IN DVCE
Saepe EXPERIRI REGNO FELIX arbitror:
Princeps Sophus Sophorum fit commercio.

HOc FAS, haec LEX una, haec SORS est, CVRAque, VVLG:
Non fas, non haec lex, non sors tibi, curaque, Princeps:
Pulcrum cedere tempori.
Desipiens ventis reflat: sapiens homo semper
Gaudet cedere tempori.

CVRA FORO SAPIENS DECORAT, Dux inclyte, REGEM:
Enthea LVX ILLI IVS sit ubique sacrum.
Pulchrius imperium sapiens Rex denique reddit;
Pulchrior ut virtus exstet et ipsa foris.
Sic sapiens tibi cura fori cum iure sacrato
Dum placet: hinc nomen, Dux, Sapientis habes.

IVRIS LEX CONSORS: LAVS REGI PVLCRA potenti:
Dulcis ET IMo FIDES est utriusque soror.
Cura tibi ius est, et Lex, Dux magne, Fidesque:
Ecquis te Regis nomen babere neget?

IVstitiae genitrix iniuria: ceu Medicinae
AEgraelues: Lex hinc est bona nata fori.
Iniusti lex nempe metu data: fortior omne
Ne possit, sua quod quemque libido iubet.
Legibus inde bonis malus emendatur: et una
Legibus arguitur sic bonus ipse malis.
Publica res sine lege quid est? sine pectore corpus:
Illa anima est urbis: corporis hoc anima.
FLORELEX ô IMPERII MENS, VITA, COR, ô et
Imperij flore Lex DECVS atque SALVS.
Floreat ô pariter Legis cor, imperijque
Princeps: regnum excors fit fragile absque Duce.

PRima Dei lex sancta; fori lex altera cura
Sit moderatori semper in orbe pio.
Sancta fori lex nulla valet, ceu regula iuris
Dirigat hanc recte lex nisi sancta Dei.
Robur ab hac solidum lex capit ipsa fori.
Quam bene tu patrio, Dux inclyte, consulis orbi,
Lex cui sancta Dei cura forique manet.
Sis felix patriae, sis orbis Legifer unus:
Lexque Dei tecum salva sit, atque fori.

TV PIETAS, COELVM RESER ANS sanctissima CORDI,
LVX et dux LEGI sis maneasque FORI.

COELVM ego DVX PIETAS RESERANS
LVCROR enthea LEGI
Rite FORI sanctae regula Iustitiae.
Me sine nil iustum, nil aequum, aut denique rectum,
Me sine nil ius, nil lex valet ipsa fori.

MAGNVS ut es VIRTVTE HEROS, Dux inclyte, CLARA:
Sic FIDEI POLLES VI, Friderice, sacrae.
COR tibi LEX est sancta Dei, ratioque voluntas:
Sic Deus et ratio quod iubet, ipse iubes.
Clara solo Virtus, sed Christo dedita soli;
Coelo sancta Fides tempus in omne beat.

FAC IVS, IVDICIVMque SERENO pectore: PRORA
LEX ESTO REGIS semper et ILLA pij.

PRORA simul regni puppis et ESTO boni.

EN REGINA THEMIS! PAX en ego, IVSque, DICEque
Trina SOROR magni FERVEO amore Ducis.
Quis Dux ille? Ducum FRIDERICHVVILHELMVS is heros:
Ensifer Imperij nunc super orbe sacri.
Ille sacrae Themidis, Pacis, Iurisque, Dicesque
Patronus, nostri fervet amore simul.
Felix ô nimium tanto Duce patria tellus:
Cui Themis, et Pax, sic Iusque Diceque favent!

IVRIS COR, LEGIS CLAMOR, Dux optime, POLLES
Quando FIDE, VERI nempe bonique TENAX:
An non Iustitiae merito sine labe coronam,
Ac fidei mereas, clarus ubique, sacrae?
Nempe TENAX VERI Dux POLLES IVRE sacrato:
CORCVLVM et es FIDEI, LEGIS et ipse ROSA.

LEX SOLO, CELO DEVS at gubernat:
Qui Deo pâret pius, atque Legi;
Ius amat, cur at, fovet, ac tuetur:
Firmitas regni manet hunc salusque.

SEro molunt molae deorum, verbum est vetus.
Lento ad sui vindictam numinis pede
Procedit ira: poena sed tandem venit
Vindex. Bonus Princeps sic aemulus Dei
Poenae coercet saepius improbos metu,
Poenae ipse parcens: tandem recti pervicax,
Celeri impium poena sceius ipse vindicat.
Malum secandum, non fovendum est amplius,
Quum putrefactum sectionem flagitat.
ILLE ergo Princeps RECTI PERVICAX ego,
IVRISque SERVANS, FAR DEO MOLO suum:
Iuste bonorum exemplis punio improbos:
Sic adsit ut peccatis aequi regula.
Princeps bonum et benignum se dici studens
Nimium, improbi dum fert scelus, facit suum:
Culpamque sic ferens veterem invitat novam.
Homine improbo nulla hostia gratior est Deo.

SIt bonus ut iudex Princeps super orbe, sit auris
Actori una patens, altera clausa reo.
Vnus vir, nullus vir: nulla oratio sic est
Vnius: at partem praestat utramque loqui.
FLOS ô, Dux Guilielme, Ducum, PATRIAE utilis HEROS,
Sic COR et ipse REIS, integer aure, VIGE.
Tu libertatis VINDEX es, et ipse CAMILLVS
Alter: iudicij regula iusta tui.
ALMVS DEFENSOR PACI, CVSTOSque fidelis
IVRI sic ô REX RELLIGIOSE mane.

SAncta Themis, verique fides tibi, normaque recti
Cura manet: pictas dirigit omne Dei.
Sic COR es ipse FORI, VIND EXque CAMILLVS ut ALTER:
Euge HEROS! populo Dux PIE et usque VIGE.

QVo quisque est maior, magis est bonus atque benignus:
Irae suae placabilis:
Parcit subiectis, et lapsos erigit ultro,
Ac noxios una eripit.
Quem ratio, non ira movet, Dijs proximus ille est.
Princeps pius vere ac bonus:
PAR REGI COELI, REX ipso nomine Divus,
SOLA cluit CLEMENTIA:
Temperat imperij vires bonitate: FID Eque
Afflicto opem VSVS fert VIRO.

SIt pius et clemens Rex, ut bene cuncta gubernet,
Afflictis facilis, supplicibusque bonus.
Sola Deo virtus aequo CLEMENTIA Regem:
Princeps non Dominus, Rex magis esto bonus.
Subdita cui, non quem timeat gens; Patris et instar
Quem colat, et populus qvem reverenter amet.
Ceu seges in campo, sic VI CLEMENTIA RORIS
FLOREO, PAX REGI vera, DVCIque SALVS.

MAxima dos Regis, mundi Clementia custos:
Cui Pietas dux est, et comes alma Fides.
FLORE ô COR REGI CLEMENTIA Diva sereno:
PAXque SALVSque DVCI SIDVS et usque VIRE.
Mortali Deus est, mortalem posse iuvare:
Hac peritur coelum, Dux Gvilielme, viâ.

NIL est: FERRI ille CESSAT REX sui
Cruore: nec vaecors simultates alit,
Aut odia longa infensus exercet nimis:
Quantum potest, is sanguine humano abstinet:
Potensque placide servat innocuas manus:
Antmoque parcens, irae tempus dat suae:
Metuentiumque mitis imperium regit.
Sic clarus eminet inter illustres viros:
Famae et salutirite consulens suae;
Felicis aevi spacia permensus diu
Cum pace, rectâ sic petit coelumviâ.
Haec nempe virtus Caesarem fecit Deum:
Haec Patriae sacravit Augustum Patrem:
Haec Principem Antoninum indigetavit Pium.
Pietas Deo haec cordi est, et haec clementia.

GENTIS: CEV LEX hoc protegit ipsa Fides.
Qualis rex, talis grex: si bene Rex, bene vult grex:
Mutua sic Regem cura gregemque beat.

LEni patens vultu Ducis Clementia,
Magnam parit magnâ cum laude gratiam.
REX si FIDE LENIS, COMPOSITVS ORE sit,
Perennis ille CLARVS fit vi GLORIAE.

PER FACILIS Princeps, et COMILENIS es ORE,
Guilelme Dux: DVX VERE GRATIOSVS es.
Sis OPERE ô REX MAGNIFICVS, LVCVLLVS ut alter,
IROque DIS ET largus AERE pauperi.

Honos an illex gratiae?
Honore dignus est simul,
Et gratia, Princeps pius,
Sic gratiosus omnibus
Et subditis, et exteris.
Tu gratiae tibi vinculo,
Quod iam facis, Dux inclyte,
Cunctos benignus obliga:
IVS et sacrum VERE COLE
PRECVM FIDE veracium:
Sic omnium cum gratiâ
Refers honoris praemium,
Charus Deo, charus solo:

A COELO COMES aque DEO es bona GRATIA: LENI
FELIX Diva DVCI PRORSVS et ipsa VIRE.

DE singulis carpens apices virtutibus,
FRIDRICVS ille Princeps laudis adored
Praecellit haud unâ, sed multâ gloriâ.
Tamen haud scio an virius in hoc praeluceat
Maiore digna gloria, quam humanitas.
Vere illa maximarum virtutum est apex:
Adeoque particula deitatis: cui comes
Benignitas, Facilitas, Beneficentia,
Et Comitas, et Lenitas, et Aequitas.
Sic digna cumprimis homine est humanitas
Virtus: nec homo est homo, absit â quo humanitas:
Princepsque vere hominum Rex, in quo humanitas;
Rex alter a Deo, ac pene ipsemet Deus.
Haec summa Principem virtus humanitas
Coeio meum sublimat: ORE MELLEVS,
Quid multa? PACIFICVS, MITIS, LENISque DVX;
Patriae parens, et Evergetes maximus;
VERE ILLE ROS ORAE foecundus iamsuae:
Provinciam dulci recreans solamine:
Ros aridas cea resicit herbas vitreus.
O Principem laude aererna dignissimum!

FIdus amor populi, simplex et gratia gentis,
Magnum praesidium Principis esse solet.
CENTVPLEX REGI MVRVS, qum imo FIDELE
(Certa fides veri) COR LARIS esto SVI.
Talis (Io et OVA!) populi te gratia princeps,
Talis amor tutum semper ubique facit.
Non sic excubiae, aut ferro stipata potestas;
Mutua iutatur quam sine labe fides.
Nilodio gravius populi: sat magna potestas
Est amor, et vere grande satellitium.

CAndor, amans veri, dos Principis optima magni:
Cor plenum fidei nobilioris habet.
Sic cor habet plenum fidei, candoris, amoris
Princeps, Saxoniae sceptra superba regens.
Candidus est sermo, mens candida Principis, aeque
Candida relligio, candida vita placet.
LILIOLI FLOREM VERI CANDORE decentis
Sic SVPERET: VIVAX flos sit et iste diu.

CElsus REX: ANIMVS quoque REGIS celsui et ACER
CELSI: DVX FORTI POLLEO nempe VIRO.
Si praesens animus sit, et acer, acutus et idem,
Et probus; invictos efficit ille viros.

FOrtunam rectus vir fortis utrumque tuetur:
Invicto vultu semper et ore manet.
Sperat et insestis sortem, metuitque secundis
Alteram: et est similis semper utrinque sui.
Aero composito cuncta serenus ago.
Sub pedibus fatum rego sic virtute superbum:
Quod fors fert, aequa dum bene mente fero.
Scilicet ingenium levis inconstantia nunquam
Infirmat, sanâ cum ratione bonum.

LVdit in humanis rebus fortuna rotunda:
Quicquid et in mundo est, sors rotat omne levis.
Laudo fortunam, faveat silaesa, manentem:
Aequa, si fugiat, mente resigno datum.
Me virtute mea involvo, spe solor amicâ:
Sustineo mentis robore quodque malum.
Quoque magis dubius status est, hoc pressius ipse
Semper sto certo fortis ubique gradu,
Fortunae dare terga haud est, mihi crede, virile:
Fortiter ille sapit, qui miser esse potest.
MENS PIA si FORTI sit CLAVSA IN CORDE VIRILI,
Fortunae LEGIS LVX ego forsan ERO.

PAcis am ins es Dux, et pacis nomine teste
Dives, Saxonicae lux Friderice domûs.
Pacis et imponis morem, legesque tueris:
Sumere nî fera sit bella necesse manu.
Tunc animis ARMISque VALES bellator in hostem
Fortis OPE excelsi CONSILIOque DEI.
Tunc certa est virtus divina, potentior armis:
Certa LVES FERRI CRVX sacra, certa salus.
O CRVX! ô CLAVIS PARADISI! nobile VITAE
O LIGNVM FLORE sola medela REIS.

MAgna Iovi cura est venerandi Principis: arma
Si gerat, et forti bella timenda manu.
Tunc Reges servat Rex ille potentior vnus:
A LATERE et REX ost Principis ILLE SION.
Sospitat ille suum Regem, Rex maximus ipse:
Praestat et incolumem per mala quaeque Ducem.
Fidere fas illi, simul ac pia fundere vota:
Sis REX ILLE SION A LATERE, oro, Ducis:
CVSTODIque SVO REGI FEMVR ipse pedemque:
Hosti NE CAPIAR praeda petita sero.
Multum vota valent, sincero corde profecta:
Sunt bona et in genubus, sunt mala quaeque Dei.
Omnis in arbitrio posita est victoria tandem
Illius: huic fidit qui bene, victor abit.

MILITIS omne DECVS sit bello, VELLE, VERERI,
PARERE FISCO: VOX sit haec lex ut NOHAE.

LVX ô DEVS mea,
Te FILII, Pater,
PRECOR ORE, mente supplex:
Serva tuum, Deus,
Verbum, salutis unum
Cornu fidelium.
SOL ALMVS ô misellum
Fidelium gregem
Christum Deum colentem,
Virtute PROTEGE
Tua: REI salutem
Ob publicae ANXIO
SVCCVRRE nunc FIDELIS.
Te unum Deum, et Deum
Solum hostis efferatus
Iam sentiat: tui et
Maneat perenne robur
Vbique numinis,
Cornu Deus salutis.

Arce fisus hac
Imperator una Dux
Bellistrenuus:
RE, vel IN SPE, VICTOR est.
Praeparatur hic equus:
A Deo salus,
Vna laus victoriae.

PRius EXPERIRI Regem FAS iure OMNIA,
Quam armis: COLI IVS DVLCE REGI, ROS
Plantis: thymum vel dulee ut apibus Attieum. (VT est
Ius, hommis arma: trux decet vis bestias.
Sic REGE LVSO forsan, aut VI perdito
Pro vimagis: sacrum listet vim ius feram.
FAS OMNIA EXPERIRI IVRE: VIS data
COLLO SCELVS REGI DAT, quam decus, magis.

FAS OMNIA EXPERIRI LEGE prius Duci,
Quam Marte; VIS COLLI REgi HAVT DECOR.
COLLO FRVI sic VELLE, VIS VRSI trucis:
LEGE OMNIA EXPERIRI sapientem decet,
Actemperare sic consilio vim bono.

FORTVNAM REVERERE: DIV PRAECELLIS: et ipse
LVX, VIS, COS SOR(T)I sic es ubique tuae.

IVdicio vulgi satis haud est fidere tutum:
Aut laudum niti tempore velle brevi.
Sat tibi sat fuerint verae praeconia laudis:
Iudicium melius posteritatis erit.
Posteritas sic cuique suum decus ipsa rependit:
Sat probus, et clarus, quem probat esse Deus.
Te manet hinc aeternus hones, et postera fama:
Te pia carminibus postera turba colet.
Quod superest, DECVS ipsa SVVM quoque POSTERA Regis
ILLEX Iconi GLORIA fida REFER.

SApientiae Rex laude SALOMON maximus:
Felicitate David, Ezechias fidê:
At gloria rerum optimus immortalium
CYRVS, et ALEXANDER, Caesarque IVLIVS:
Mundi Monarcharum Trias ter optima:
Exempla Princeps sumat hinc vitae bonus:
PERFECTOR ut sit ipse mentis iam suae,
Tam pulcra conspicans heroum agalmata,
Seris vel aemulanda semper posteris.

LVX sancta FIDEI VERITAS,
O maximum Dei bonum!
O et salus mortalium:
AGONE mortis horrido
ILLV MINES PRECOR meum
Radio tuo COR anxium:
Mortis tenebras luridae
Repelle luce gratiae:
Coelo Fides et Veritas
Praeluceat, dux et comes,
Coelestis alma gratiae.

TE CRVCI PRO ME bone FIXE Christe,
Supplex adoro IESV.
Tu Salus mundi, bonus ipse Soter,
Mortalium Redemptor
Vnus: E DVRO stygis usque LETHO
SALVA tenebricosae
LENIS et clemens miseris benignus
Mitisque Liberator:
Da pios tecum meliore vita
Coelo frui beato.

QVi pius ac probus est, recte facere omnia gaudet:
Fugax mali, sequax bani;
ILLE sui REX est DOMINVSque et nobilis HEROS:
RECTE FACERE est POLI VSVI.
Tu populum recte faciendo, maxime Princeps,
Recte facere doces tuum.
Aeterna hinc vis laude frui, veraque salute,
Bonaque conscientia.
SALVE HEROS, et Iô FELIX salve inclyte, PACI
(EN!) DECVS, ut MARTI sis VIGOR, usque VALE.

O Dive, diae legis, et ô DEI
ECCLESIARVM PORTVS et anchora,
REGNOque IVS FELIX, tuaeque
LAR, Friderice VVilhelme, terrae:
Vt te colentem semideûm patrum
Vestigiorum sancta imitamina,
Totum per orbem Christianum
Relligio Pietasque cantat!
Tu nempe nobis ILLE DEI NOAS
Es (nomen almam quod requiem notat)
FRVGIque REX: ECCLESIARVM
O bone PORTVS et arx piarum:
Coeleste verbi quae sitiunt sacri
Nectar: prrosae toxica dogmata
Fanaticae turbae rebellis:
Dogmata Tartarei Charontis.
LVX ET DECOR tu REGIS, (Iô PIE!)
Germanien nunc portus ERIS quoque,
FVLCRVMque SALANO Lyceo,
Phoebus et Aoniae coronae.
Namque ille nobis tu FRIDERICVS es,
Ille et VVILHELMVS; casside plurimâ
Armatus a lova potente,
Paceque dives es incruentâ.
Eia ergo sis O et maneas DEI
ECCLESIARVM PORTVS et anchora:
LENISque FRVGALI ô bonusque
REX, Friderice VVilhelme, Musae.
REGI supremo sic PIE et ô ERIS
CORDI: salus ceu LVX et es unica,
FVLCRVMque SALANO Lyceo:
Innumeris opibus beatus.
O sancta Christi Relligio, vigens
Io triumpha laeritia! FEROR
En PORTVS ille ECCLESIARVM,
LEXque DEI VIGILANS morbe.
En, ut sacratas tergemini DEI
Desendo FELIX ORNOque REGVLAS.
Sum PORTVS en ECCLESIARVM
Ille salubris. Io triumpha!
QVis talis heros inclytus,
Vulturefulgens splendido
Amabilique? quo satus
Et semidivûm sanguine?
Dulces Camoenae dicite.
FRIDRICVS hic VVILHELMVS est,
Dux atque magnus Ensiser
Divi Rudolphi Caesaris:
Cultor DEI sanctissimus:
ECCLESIARVM PORTVS, arx,
Murusque: Patriae Pater:
Musarum alumnus optimus,
REGNOque LAR FELIX SVO.
IANVS VVILHELMVS huic pater,
Sat notus orbi bellicis
Virtutibus, clementia,
Vitaeque sanctimonia.
IANVS FRIDRICVS ast avuus
Electus ille martyr est
Christi, Dei ter maximi:
Eiusque Dux fidelium:
Comesque Veritatis: et
Sanctae Crucis Vexillifer,
Haeresque vitae coelicae.
Vterque PORTVS exulum
ECCLESIARVM maximi
DEI salubris audijt:
REGNOque LAR FELIX SVO.
Horum ipse nunc sanctissimis
Innititur sat strenue
Vestigijs nam fortibus
Fortes creantur, et bonis.
Hinc ipsius laus pervolat
Omnes per orbis cardines:
ECCLESIARVM quod DEI
Sit PORTVS et sacra anchora:
REGNOque LAR FELIX SVO.
Sit ergo felix Patriae:
Multosque in annos floreat,
Beatus aeternis bonis.

REGIS Io PIE Romulei LVX ET DECOR, eia
SALANO patronus ERIS FVLCRVMque Lyceo.

SALANI LVX, ô Friderice VVilhelme, Lycei
Solus ES ET FVLCRVM, Dux, OPE magne Dei.
Laetus Io! Regum REGI, qui cuncta gubernat,
Semper ERIS CORDI, Dux pie, laetus iô!

SAxonidum flos vere Ducum FRIDERICE VVILHELME:
Quem Christus sceptri et iuris in arce locat:
ROS ECCLESIAE, ave: salve LVX summa VIRORVM:
Hocque tui felix nominis omen habe.
Quo Musae et Christi verax doctrina salutant:
Et sic appellant: salve PATRONE FIDELIS:
Quo Duce lus, probitas floret, et alma fides.
Tu Christi sanctam recreas solamine Nympham:
Rore velut sitiens herba iuuatur agri.
Per te salvifici redeunt quia dogmata verbi:
Tu lux illa virûm, superans virtute micantes
Iustitiâ et verarelligione Duces.
Tu Pater es Patriae, Patronus et ille sidelis,
Qui Mysos decoras Tyrigetasque beas.

CHRISTI EX LVCE, DEI LINGVARVM sacra PROFESSOS
RE, praebens victum sufficienter, ALO.

RE IVSTVS, FELIX, VICTOR, PIVS, INCLVTVS armis
Atque TRIVMPHATOR Princeps: virtutibus istis,
Quos regit hîc, populos ADAMANDO, SAXO MERETVR
SIDERA, cumque Deo quondam, cunctisque beatis,
Aligerisque choris, aeternae gaudia vitae.

SAXO pius felix Friderich VVilhelmus (ô isto
Principe ter felix Saxonis ora tuo!)
Atque TRIVMPHATOR relligione sacra.
INCLVTVS et genere, et maiorum fortibus ausis:
Inclytus est ausis fortibus ipse suis.
SANA DEA ut Pallas studiorum: sic quoque SAXO:
Sala mihi testis, testis et Albis erit.
Tot meritis igitur merito Dux ille MERETVR
SIDERA: sed sero quae det adire Deus.

CHARus RITe Deo, CHARVS tu RITE Camoenis,
Magne Baro, Themidi charus es ipse sacrae.
Quid mirum, charos habeas si rite colentes
Cum Themide ac Musis numinamagna Dei.
Testis amoris ero, CHARVS tibi RITE tot annis:
Tot donis auctus muneribusque tuis.
Si taceam, nomen pro me, Baro Magne, loquetur:
RITE quod es populis CHARVS et ipse DEO.
Sit CHARVS quoque RITE tibi meus iste libellus:
Sint et in hoc Comitum nomina chera precor.
Sic CHARVS sis RITE Deo, doctisque Camoenis,
Ac Themidi, vitae tempus ad usque tuae.

CAesareae, STREINI, quia Praeses es integer aulae,
NI CVRRAS, DESIT IVS, Baro magne, REI.
Iuris iustitiaeque decet te nomen, et aequi:
Et laudem pariter strenuitatis habes.
STRENVA VIS CORDIS BIS VIRTVS ARRHA fit ingens:
Strenuus es, virtus strenua visque favet.

QVam prudens animo, IVLI, facundus es ore
Tam bene, Salmaeae gentis alumne Comes.
MEL VOCI, SALVIS MVSIS, nec deêrit et ori:
Musas sic fas est mellea verba loqui.
Quod comes es cômis, laudem simul ipse mereris:
Nam MELIVS COMIS VI muat ipsa SALVS.
Sis felix salvusque diu: LVE COMIS et usque
IVS aequum, sit ut hoc VIS nocitura MALIS.

IVS sit praesto LVI: MVSA LIS absit ab omni:
IVLIVS exstabit SALMIVS ille comes.

QVi pius est, fortis simul est, in utrumque paratus:
Seu mala sors praesto est, seu bona, corde sapit.
Fortunae nil ille minas, nil tela veretur:
Perpeiuo constans in pietate suâ:
Sic animo fastus PIVS hic quoque TEMNIS INANES,
Magne Baro, ô patriae gloria magna domûs:
Fortunaeque minas rides securus et iras:
Sed tamen OS PIVS et semper INANE TIMES.
Criminis exsortem quoque suspicione carere
Criminis, et famam laude merere decet.

FOrtis ut et sanus sis, ac sine crimine pulcher;
Felix forsan, at haud ipse beatus eris.
Crede mihi, forti, pulchro, SANO PIVS omni
EMINET IS, clemens cui favet usque Deus.
Solus nam pius est ex omni parte beatus:
Sic terris pietas una poloque beat.

MVsae noster amor: SINE MVSIS vivere non est
Vita, sed IT vitae POENA dolorque gravis.
Quam bene cum Musis vitae tibi ducitur aevum!
Cum Musis vera est vivere vita Deo.

ECCE! DEO CARVS, SIM MVSAE cura SALVSque:
Musa solo, coelo sed Deus ipse beat.

RElligione LVAS COR: SAL sis Carole MVSAE:
Sic felix terris, aethere sanctus eris.

PORTVS ut EST INGENS VIRTVS: sic robore mentis
Virtus nixa piae, nobile robur habet.
Magnae SORS INGENS es TV VT PETRA Caesaris aulae:
Quam bonus eloquio consilioque iuvas.
INGENS O RVPES STRVAT aulae commoda semper
Caesareae, virtus nota, RVPERTE, tua.

INSTA nam INSTANTER sic tibi SVRGET OPVS.

SAt dives, VIRTVS cui PRAESTO est aurea GAZA:
Quem penes est virtus, omnta dives habet.
PRO GAZA dives tibi sic EST divite VIRTVS
Ruperte: hinc duplici nomine dives ovas.

VIRTVS EST INGENS PORTVS virtutis alumno
Vivida quae fractis rebus non frangitur una:
Quae sibimet precium, et precij gratissima merces,
Divitijs contenta suis, nec laudis egena:
Post varios casus, varia et discrimina rerum
VIRTVS EST INGENS PORTVS virtutis alumno.

MVlcet ut aures Musa, sapit sic Mulsa palato:
Musae, quam MVLSAE, plus VIGIL ipse faves.
Macte Comes Generose! nocet mellita voluptas:
Musa sed aeternae praemia laudis habet.

MEnte simul, simul es senio, ceu moribus albus
ALBERTE: an non sic ergo TER ALBVS eris?

CLARVS erat REGNO, clarus virtutibus Heros,
Auctor GVNTHERVS sanguinis ille TVVS.
Arbiter imperij sacri, magnusque Monarcha:
GVNTHERE ô patriae sidus honosque domûs.
CLARVS Auus REGNO cognominis alter, et alter
Marte potens Atavus flammigerante TVVS.
Clarus eris regno, clarus virtutibus Heros?
Si coeptam teneas conficiasque viam.
Sit via difficilis quamvis virtutis et artis:
Fine tamen laeto gloria sera beat.

CHRISTVS ego ZABAOTH, AC LVMEN lumine SVRGENS
De vero, CVRSVS (en!) REGO rite tuos.

COelite VI SANAT cor laesum REBVS in arctis
Diva SALVS, et fert, quam petit aeger, opem.
Proximus ille Deo, potis est qui ferre salutem:
Sic homini fit homo commodus ipse Deus.
Scilicet heroum virtus haec nobilis ornat,
Magne Comes: laudes hinc pietatis habes.

SPreta iacet pietas, spretum ius denique passim:
Cumque Dice terras deserit ipsa Themis.
AH! POPVLIS IVS SANO PIVS. quid Principe dignum
Est magis? heroem ius pietasque decet.

DVm sacra mortales terras Astraea relinquit:
Quod coelo revocas hanc, LVDOVICE, sapis.
Eunomiae Themidisque placet tibi nempe Dicesque
Sanctus amor, sancta cum pietate DEI:
CVIVS tu LVDO sancto IVS nobile SANAS:
Legibus ac ornas templa forumque bonis.
Macte animi LVDOVICE Comes: sic itur ad astra:
Iuris amor populos cum pietate beat.

INgenuum cor habes, Comes inclyte: LAVS, COR apertum est:
Ingenuas vires nobile pectus amat.

FIde, parum sed fide: sides est lubrica mundi:
Saepe bonis risu falsus amicus obest.
Qui CELERI FIDET RISV, sibi damna facesset:
Haud res mira, CELER SI RVIT ille FIDE.

FLOS, Erneste, MANET DIVS sine labe SERENVS:
Flos Comitum ô, maneas opto, Scrine, diu.

STrenua mens decet heroem comisque potentem:
Temperet ut vire; sic bonitate suas.
Magne Comes, COMIS VALDE tibi STRENVA MENS EST:
Quid Comite ô tali pulchrius esse potest?

QVid, latrocinium nisi, VISVNT condita REGNA?
Quae vis, non ratio quae gerit atque fides.
FEL DIS est violenta MANVS: mel, corde sereno
Fota fides, cui ius cum pietate placet.
Vis exosa homini, vis est ingrata Tonanti:
Servat regna diu cum pietate fides.

SVbvolat ut coelo Iovis armiger arduus ales:
Alis et paribus sidera summa ferit:
Ardua me celsum sic tollit ad aethera virtus:
ARDVVS (en!) coeli iam super astra VOLO.
Consilioque bonus LVO nomen in omine pulcrum
VVOLRADI: patriae consulo, mente pius.

QVae beat, et coelo divos locat enthea virtus:
Perpetuo semper vivida flore viret.
FLOS MANET hic DIVOS heroas laude perennis:
Qualis flos merito te decet, OTTO Comes.

FRIGET Relligio? R. SVDO magis ipsa, labore
Pervigil. S. ah sudes? DEFIT at ipse ROGVS.
Quid blateras? FIDET ROGVS uno praeside Christo,
Quem colo: nec colo te vana Superstitio.
Vana fides, operum ni sit quoque mole beata:
Facta decent sanctam multum operosa fidem.
SVRGO FIDE concussa: FIDE bene GVSTOR et alma:
Caetera nil curo: me beet una Fides.

MEnte pius, Cômis comes ore, ac corde benignus,
Quod patriae curas commoda multa tuae:
Quate voce canam? qua dignum laude merebor?
Ingenio par haud est mea Musa tuo.
Macte heros animi! Deus et Sors coepta secundent:
I, quo coepisti, celsus ad astra pede.
INGENIOque VIRENS HîC LENI clarus ubique,
Clarus ut ae thereo Lucifer orbe, MICA.

SOL HEROS est DIVS HVMO clarissima LAMPAS;
Quae recreat mundum luce beatque sua.
OH SIDVS pius est heros: at corde tyrannus
Efferus est PLENVS RHAMNVS ubique MALO.
Tu Sol, tu lampas, tu nobile sidus ADOLPHE
Sis patriae: rhamno fidere nulla salus.

PLVS, Hermanne, MALO SVDES AN strenuus
Ipse MANV? virtus crescit et ipsa malis.
Explorant aduersa viros, et robore firmant:
Strenuus (euge!) malo grande lucrare bonum.

MVltum cura potest, multum labor, ingeniumque:
Cum precibus genius plus valet usque pijs.
Ingenio GENIOque VIGENS tu fortiter ORAS,
Magne Comes: superûm te favor inde beat.

FRonti nulla fides: facilis sit lapsus et oris:
SALVET HOMO prudens OS pia fande suum.
Talis mens, os quale: animi sic nuncius os est:
Sic volucris cantu proditur ipsa suo.
Tu pia ceu versas animo, sic ore profaris,
Magne Comes: salvus sic manet oris honos.
Si cor et os, si mens et vox, si oratio concors
Et ratio, ecquaenam est pulchrior harmonia?

MAgnus honos Sophiae, Musae laus magna: serenat
Principis ingenium splendor uterque pij.
Tunc Virtus, tunc sancta fides, tunc Gratia morum,
Tunc bona Sors, simul et Gloria laeta favet.
Sic te Musarum Sophiaeque, PHILXPPE GEORGI,
Ornat honos: Virtus hinc favet ipsa tibi.
Applaudit bona Sors, et laeto Gloria rultu:
Cumque Fidê, populi certus ubique favor.
Sic MVSIS POPVLIque GREGI SOPHVS es MELICVSque:
Proque una duplex laus tibi laude venit.

QVam de te LINGVIS addictus COGIS, ô Heros,
IMO etiam SVPPLES SPEM patris atque domûs!

QVamvis ad Musas datur haud via currere lata:
Invia virtuti non tamen ulla via est.
CVRSOR, vel Phoebo iudice, victor abit.
Si cupis optatam cursu contingere metam:
MVSIS hoc CVRSOR curre FIDELIS iter.
Tunc bene currenti dabitur tibi digna corona:
Perpetua cuius laude virebit honos.

QVod sine luce dies, Sophia est hoc lumine cassa
Aetherio, Christi sermo quod unus alit.
SOL MIRVS nitet ergo SOPHO, Comes inclyte, CHRISTVS:
Solus dans verum cernere, nosse pium.
Sol ubi Christus adest, coelestibus omnia flammis
Splendent: cum tenebris nox fugit acta procul.
Lux lucis Christus, mentis caligine pulsa,
Irradiat vitae lucidioris iter.
Sumit ab hoc uno splendorem lumine quisquis:
Occasûs expers perpete luce micat.

QVi comes est Musae, Comes est huic inclyta virtus:
Cui comes est virtus, fit comes ipse Deus.
Coelo Musa beat: virtus beat inclyta coelo:
Post mortem coelo sed beat inde Deus.
Euge Comes Solmaee! favet tibi Musa, favetque
Virtus dia, magis sed favet ipso Deus.
SOL MVSAE LETHO fit nempe superstes ABORTVS:
Cum Musa virtus te beet atque Deus.

SVnt lusûs alijs: dulces ante omnia Musae
Sunt tibi, quas vero semper honore colis.
Musarum dulces sine fuco et crimine lusus
VVOLFGANGE; ut de te dicere iure queas:
MVSAS ecce COLO SINE FVCO et crimine LVSVM:
Sic est cum Musis ludere dulce mihi.

QVod Musas Phoebumque colis, Comes inclyte; Phoebo
Ac Musis coleris rursus bonore pari:
MVSIS (euge!) VIGIL CVRSV MELOS obsecro LENI:
Castaliaeque leva servidus amne sitim:
Sic Musis sudans ac Phoebo, laude perenni
Aetherei scandes lauriger astra poli.

MAGNI nomen habes: MAGNIque tuebere nomen,
MAGNE Comes, pacis si quoque dives eris.
Sic FRIDERICVS eris, tam re, quam nomine MAGNVS:
Clarius ecquod nam nomen habere potes?
Quod si sponte DEI REGNO SIS denique FVLCRVM
MAIVS, utrum maius nomen habere queas?
Relligio pietasque Dei sit maxima gaza:
Perpetuas cum quâ semper habebis spes.

MVSIS AN VIRET iste Comes, SOL ALBVS ut astris
Praenitet, ac radijs sidera parva premit?
Sic est. SOL MVSIS ORTVS favet inclytus heros:
EN! ut Phoebus EI dat sua NABLA lubens.
Musarum chorus applaudit Charitumque sororum:
Aeternumque parat Gloria laeta decus.

PRincipis et POPVLI SOPHIA est VIS VNA, Philippe:
Protegit haec urbes, firmat et inde domos.
Qualis te populumque tuum Sapientia vera
Laude beat, cui Pax astat, et alma Fides.
Felices terrae, sapiens quibus imperat heros:
Moriger ac populus quem sapienter amat.

MVlta tibi subsunt Rheni castella, propinqua
Dijs laribus patriae compita multa tuae.
Ius, Pax, Relligio, Comes ô generose, tuentur
Haec satis, atque fides gentis amorque piae.
O SANI DVRA RHENI VIS VNA perennis:
Vtque diu durent haec bona, vive diu.

MAxima relligio virtus est sancta deorum:
Quae duplicis vitae praemia semper habet.
Sit tibi relligio curae, Ludouice Philippe:
Sic terris felix, sic potes esse polo.
Sic POPVLI PLAVSV CONVIVIS in aethere DIVS
Cum superis: felix vivere vita Deo.

THuris honos albi pariter Dijs dignus et aris:
THVRE litans ALBO, VI bene SANVS abit.
Aspicit ara preces, votivaque thura piorum:
Acceptant superi sic pia thura precum.
Orandum est, prece fit sancta placabile numen:
Mens ut sit sano corpore sana diu.

IVs aequumque tibi curae, Comes optime: SANE
IVS quo multa ROGES secula, mente VIGE.
Iura GREGI labefactae SVO, pietate benigna
EN SANA: sic te gloria sera manet.

QVem Treveris, quem prisca Colonia, quemque beata
Argentina pio mentis honore colit:
Magne Comes, Praesul sacrorum magne GEORGI:
Iustitiae quando traditae frena regis:
IVS AGE cuique ROGA SANE: ius fasque tuendo,
Quod facis, e terris exulet omne nefas.
Tanta tibi recti rever entia cum sit, et aequi:
Tu Numa sis saecli dignior ipse tui.

VAna salus hominis, spes in quo nulla salutis:
Mortalium salus, DEVS.
Ipse suos servat Deus: hoc confisus, ab omni
Securus est periculo.
Felix, ô LVDOVICE Comes, nimiumque beatus,
VNA A DEO CVI est SALVS:
Quem colis, et sancto semper veneraris honors,
Salutis auctorem tuae.
Scilicet hoc cum re nomen convincit, ut omen:
CVI est SALVS VNA A DEO.

SAnd decet virtus, mens sana in corpore sano:
Qui rector populi vult bonus esse sui.
Corporis ES SANVS, mentis quoque viribus ipse:
Euge! VIGE REGNO cum Patre, magne Comes,
Cum Patruo simul ipse VIGE cognominis heros:
IVS populis SANE quo sine fine ROGES.

MAgnus HONOR FIDEI! Christo sublimis adhaerens
Mente pia, COELO tu DECVS una MERES.
O mereas decus hoc mihi constans, munere Christi,
Alma Fides: sine te non datur ulla salus.

MAgnanimus Princeps, ac coeli dignus honore,
Celse Comes, qualem te quoque ture voco:
Ipse SVOS comi TER LENIET ALBVS amore
Hostes, infestos quos videt esse sibi.
LENIET ipse SVOS TER et ALBVS mente dolores
Aequa, sors vitae quos mala saepe creat.
Quic quid erit, constans is perferet: INque LABORE
Assiduo, CASVS TEMNET ubique LEVES.
Candida mens leni, decus ingens, pectore clausae,
Tam sibi, quam populis commodat ipsa suis.

SAnctus amor iuris, recti reverentla sancta,
Relligio superûm quod tibi sancta placet:
Laus est magna satis, Comes ô Ludovice: peruni
Cum fama decus hinc nempe perenne feres.
I, quo coepisti, pede felix atque beatus:

MIlitat omnis homo, Christi sacra signa secutus:
Christo dans nomen militat omnis homo.
Mars nunquam, nunquam belli certamina desunt:
Semper et hîc, cum quo mens pia certet, habet.
Ensis, sermo Dei sit, clypeusque fides.
Omnis sermo Dei, clypeus ceu fervidus igne,
Protegit adverso semper ab hoste pios.

SPernit humum, coelo si mens inclusa sit alto:
Mens et divinum nil nisi celsa sapit.
Summa petit semper: nil est mortale, quod optat:
Sic dulci fruitur nectare et ambrosiâ.
SENSV TV MEDIO INCLVSVS, Comes inclyte COELO,
Quod iuuet in terris, nil quoque rêre tuum.
Tota mente Deum divinaque noscere gestis:
Sic frueris summi cognitione boni.
Summa in cognitione Dei cultuque voluptas:
Si nescis, hoc est nectar et ambrosia.

SEu datus ipse Deo, siue a Deo amabilis heros
Sum datus: hinc donum glorior esse Dei.
Sic Theodoricus dicor: quid? SVM quoque CHRISTI
HAERES: CONCEDO MVNDO ego sponte DIES.

Oquam perpetuis curis hoc vivitur aevum!
Curam cura trahit, ceu pulsa procella procellam:
Sic curae cedit cura repulsa novae.
Saepe tamen curas bona vitae multa serenant:
SVB CVRIS LVDO SOL meliore VIGET.
Sunt bona mixta malis: sunt tristibus addita laeta:
Sollicitis curis gaudia iuncta manent.
Perpetuoque manent nexu dolor atque voluptas:
Inque vicem haec cedunt pulsa repulsa duo.
Felix ô, curas qui mente gubernat acerbas:
Edulcet vitam quo sine labe sibi.

ATtribuit Genij Deus omni numina regno:
FESTVS at hic REGNO est ANGELVS ipse SVO.
Hercyniam festâ sapiens in pace gubernat:
Et Musas verâ cum pietate fovet.

SPlendidus ut Titan IT luce SERENVS, HONESTVS
Ingenio, fama, relligione, fidê.
O pulchrum iubar! ô lumen virtutis honestum!
Lucidior non hac lux super orbe nitet.

SIfers iura, MINOS: HEROS es, fortia si fers
Arma MANV: duplex hinc tibi fama venit.

VItae vita brevis: Musae mage vita perennis:
Musae sed multis haud ea vita placet.
Sic FRIGESCO BREVI VITA quoque MVSA subinde:
Felix, a Musa cui data vita manet!

MEnte vires, Comes, ingenioque, serenus et ore:
Ipse VIRENS HEROS VNA, Aquiline, MANV.
MENS CVI celsa, MANV SERVANS grave robur, is HEROS,
Magnanimus dici cur mereatur, habet.

IVS DVPLANS, ceu NERVA, MANV laudabilis HEROS,
Magne Comes, duplum fert simul inde decus.
Sic decet: arma decent heroem, iuraque: recte
Pacis ut ac belli tempus utrumque regat.
Ipse MANV quamvis IIAERENS sat NAVVS es IN RE
Castrensi, sacrum ius tamen usque colis.
Praelia det Pallas tibi Martis et artis honora:
Praemia cum Musis det tibi sancta Themis.

MAGNVS EGO patriae (en) OCVLVS, lux magna, beatae;
Praefulgens STELLAE ceu FACE, summa peto.
Tantus honor iuris, tantum pietatis et artis
Est dectis: ut lampas sideris, ista micant.
Sideris et lampas tanto conspectior illa:
Quanto, cui fuiget, maior habetur honos.

PRo grege Dux pugnet vigil: hinc sit Martis honore
Inclytus: en! SVLPHVR DO GREGI et ipse SVO.

QVem pietas, virtus, ars et sapientia vitae
Ornat, et aeternâ laude vigere facit:
Exemplum morum Comes est HERMANNVS: abunde
Cui dotes confert Pallas amica suas.
Marte simul, simul arte valet: sic Nestora mente,
Sic HEROA MANV belli potente VIDE.

MOns Fortis mihi cognomen, dat Gratianomen:
Aether Mons fortis, Gratia sola Dei.
FORTIVS hoc IN MONTE, Dei sed munere SANO,
Sanari quic quid ius pietasque iubet.
MENTIS et ô FORTIS vi praeditus ANNVO menti
Sponte tuae, si quid iusseris, alme Deus.
FORTIS MENS ANNI VOTO COMES esto perennis:
Auspice quod fiat sic moderante Deo.

MVsa Deum celebrare potens, heroas et altos,
Condecorat virtus quos et aperta fides:
VRGET opus MVSA HIC VI SOBRIA Principe dignum:
Magna subit virtus quum tua, magne Comes.
At sua metitur dum pondera, ferre recusat:
Cum nequeat digne carmine, mente colit.
Sit pietas haec grata tibi IOACHIME fidesque:
Teque loco tandem Sors meliore beet.

DVrare, et semet rebus servare secundis,
Principis est virtus magna EBERHARDE boni:
Nemo bono fragili sapiens confidit: at aequo
Fert casûs animo sic variosque tremit.
Sic REBVS, Comes ô, DVRATE magne: BIS INGENS
Sis COMES, et patriae tutor ut ipse tuae.

Laeta SEGES populi CONCORDIA, NVMTVBA belli?
Mars perimit, concors corpora servat amor.
Mars odium generat: Concordia nutrit amorem:
Pax adsit: belli sit procul inde tuba.
Fallor? an hoc in te nomen CONRADE fit omen?
Pax animo concors insidet una tuo.

SI fides regni pietasque fulerum est:
TV DEVM CONCORS pietate placa:
Tu fide paca populum serena:
Haec BASIS regni, Comes ô, fit INGENS.
Nam Fides regnum et Pietas tuetur:
Pax, Quies, Ius cui comes est, Salusque.

DVlce decus calami, quo Musa Charisque triumphat,
Et Themis, et Clarij praeses Apollo chori.
Vsus ubique patet: Calamus regic omnia doctus
ALBICE, quem studio derenerante colis.
EVGE! BONIS CALAMVS VIGET omnibus: euge triumpha
Magne Comes: calamo nempe perennat honos.

SIqua pavent cuncti, mala perdomat omnia virtus
Nescia fortunae cedere sola minis.
COECA MALI tormenta BONVS sic fortiter heros
Ingenio SVBIGET consilioque suo.
Tune cede malis, sibi et occinet, ALBICE, semper:
Fortunae victor sic erit ipse suae.

MVsa melos, ius sancta colit Themis. EN! age CôMIS
Iure melos, SANA IVS, Comes alme, MELO.
CONSILIO SANE sic SVMMO ES praeditus heros:
E coelo populis MISSA COLVMNA SVIS.
Gentis Io COLVMEN SANES AMISSA togatus
Commoda, consilij robore fulta tui.

EN! SOCIIS LAVS SVMMA suis virtutibus heros:
Gentibus E coelo MISSA COLVMNA SVIS.
A SE CONSILIVM SVMAS, credasque monenti,
Cum tibi praemonitus consuluisse cupis.
Curarum Ducibus comes est, sociusque laborum:
Quem patriae natum publica vota probant.

MVSICA LAVS LVDIS: sine Musis ludus inermis:
Musarum CLAVDI ludicra grata tibi.

VT mihi nobilitatis origo domestica virtus:
Vt generis durat splendor inemtus avis:
Sic mihi sclus amor virtus, ante omnia virtus,
Quae Genio splendet nobilitata meo.
CELSA meae DOMVI SIC SVMLAVS unica celsoe:
Et laudata domus, laus quoque celsa mihi.

PAlladis Astraeae, Phoebi, Veneris comes unus,
Saeclo SVM LAC, IVS, MVSA, LEPOSque meo.
Alma SALVS COMES est Mî PLAVSV laeta beato:
Virtus dux superum praevia monstrat iter.

MVSAM SI PLAVSV, Comes alme, COLES; tibi Musa
Applaudet, Comitem te quoque culta colet.
Sis ergo Musae cultor, columenque poetis:
Musa quibus fervet nobilitata comes.
Versibus applausum te Musa colenda beabit:
Actua post mortem fama perennis erit.

OSVS Paulle, MALVM SICA PELLAS fugiasque:
Dijs placet: esto malo tempore nempe bonus.
Macte tuâ virtute, Comes, domitrice malorum!
Pro meritis cinget querna corona comas.
Sicigero Comiti cedet tibi Claviger ille
Alcides, et eris noster Alexicacos.

Mali sed omnis unus est Deus salus
Comes Serene, litteris iunctis bonis:
Salus ut bîc et illîc certa sit mali.

EMusis laus digna venit, Comes inclyte: summae
VNI LAVS gaudet sic tibi MVSA COLI.

CLarus avis opibusque potens, virtuteque multâ,
Ac solidâ praestans relligione Dei:
Flore VIRENS Comes HîC AN mentis et indole pulchrae,
Laudis in hoc mereas non decus ipse choro?
Musis dexter ades: Musae tibi digna rependunt
Praemia: Musarum non abolescit honos.

MVsae cultor, Io MVSA HÎC, Comes inclyte regnat:
Musis AN ARDES munera grata dare?
AN RE DAS potius? sic arbitror: hinc quoque Musae
Cultor, Io MVSA HîC, clamitat omnis amans.
Cultorem beat ipsa suum quoque Musa beata:
Felix, cui favet hîc dedita Musa Deo.

CVRIS CVR HîC DEGO? FIDES RE, ô assecla coeli,
SERVA me REGI semper amica Deo.
COELVM IVSTVS HABET, FIDEI quod GRATIA donat
Per Christum: Christo fidere certa salus.

PAce bonus belloque GEORGIVS inclytus heros,
Conueniens nomen dat tibi, magne Comes.
Ille Gigas verus pietatis tutor et auctor,
Ac fidei sanctae iustitiaeque fuit.
Talis es et tantus pietatis tutor et auctor,
Ac fidei praeses iustitiaque bonus.
De se si verum liceat cui dicere, dicas:
Ecce! Comes BEOR HîC VERVS in orbe GIGAS.

MAGNES ad astra FIDES CVRSVRIS, auspice Christo:
Terrifica HîC ACIE MORS VBI dira secat.

QVi Themidis Sophtaeque pio pius ardet amore;
Nil furialis huic Bacchus Amorque nocet.
Magnes Amoris, amor Bacchi: fuge cautus utrumque:
Vno namque modo Bacchus Amorque nocent.
Bacchus ubi regnat, vel Amor: procul inde facessit
Relligio, et Virtus, et Sophia atque Themis.
MAGNES at EGREGIVS, IVS: BACCHO MORBVS, Amori
Mors; si dux Sophia est cum Pietate simul.
Scilicet haec, Patris exemplo, te cura GEORGI
MAGNE tenet: certum nominis omen adest.
Macte Comes, Patris ô magnisis aemulus haeres:
Sic re, non solo nomine MAGNVS eris.

Cômis es, et morum suavis LV DOVICE lepôre:
Scilicet OS COME est BACCHI vel DVLCIVS VSV:
Aut si quid Baccho dulcius esse potest.

MVsas Pallas amat: favet haec quoque Pallas amica
Marti, quae bello praesidet atque togae.
Martis et Artis honos heroes ornat, amicos
Palladis, ô patriae lux CASIMIRE domûs.
Sic te Pallas amet: sic Mars et Musa coronet:
Auguror, augurium firmet hoc ipse Deus.

PRo patria pugnas pius, et fers multa pericla
CAROLE: nec mortem captus ab hoste times:
SVBque GR AVI CVRA DOLET hoc magis VLCVS:
Perfida quod tradit te tua turba manûs.
Grande quidem scelus: at fers aequâ mente ferenda:
SVBque GRAVI LVDVS COR fit alacre LACV.
Cor sceleris purum, mens et sibi consciarecti:
Frangere vis hostis quod fera nulla potest.
Euge, beate Baro! semper tua gloria vivet:
Clara futura solo, clara futura polo.

MVltum terrificus segetes gravat arvaque nimbus:
NIMBVLVS est CVRIS cum ratione regi.
Regni cura gravis: tu cunctis consulis, ipse
Nec tibi: sic patriae civis es atque pater.

COrde vales dextraque potens: te classica quando
Ac tuba cum lituis, Martis ad arma vocat:
Sat virtus tua nota foris, sat clara domique:
Et caput ornat adhuc cassis et hasta manum.
I Comes, et magnos, ALBERTE, merere triumphos:
Martis herus, BELLI MARS VIGOR ipse TVBIS.

Quod simplex, gratum est: duplices Deus odit, homoque:
Ipse Deus simplex: DIS niger ille duplex.
Grata Deo pietas tua: grata fidesque manusque,
Et non fucatae simplicitatis amor.
Te Deus asservet geminis cum fratribus: idem
Tempora det vitae non onerosa tuae.

SOL, oculus mundi, MIRA VI sponte BENIGNVS,
Cuncta fovet, vitae dans alimenta suae:
SOL populi Princeps MIRA VI sponte BENIGNVS,
Orbi praestat opem consiliumque suo.
Quod facis ergo, benignus opem fer consiliumque
Magne Baro: populi SOL es et ipse tui.

CVltor es Astreae Themidisque PHILIPPE vercndus:
I, BENE ius, GNAVVS tam bene IVRE, cole.

SI cui Musa favet, favet huic simul inclyta virtus:
Cui virtus favet, hic omnia dives habet.
Vtile PRO CENSV VIRTVS EST divite MVNVS:
Cui praesto est Virtus, copia nulla deest.
Sic comes es Musis HENRICE: fit inclyta Virtus
Hinc comes, et censu divite plena, Salus.
IN! PROMPIVS CENSVS VIRTVS: nihil indiget ultra:
Aeternas haec cui Diva ministrat opes.

FErre malum sperare bonum, rebusque secundis
Servare semet ac durare fortuer.
Qui didicit, didicit sapiens bene multa: beatus
Censendus is ter hoc quaterque nomine.
Pectore sit DVRA, RVPES VT SOLA, bonumque
SPERA BENE omne, et omne fer malum bene.
Et merito sapiens. et eris EBERHARDE beatus:
Certum omen hoc agnosce certo in nomine.

SIt pietas, EBERARDE, tibi sit patria curae:
Tu REBVS patriae es RE DATA nempe SALVS.

POtliciae gentis mulctos Arctoarecenset
Marchia, de Brenno nomen adepta Duce:
Ingenio magnos, magnos virtute fideque:
Seu pacis, Martis munere seu sit opus.
Cognino rerum cunctos, vartaeque loquelae,
Et Sophiae, et Ihemtais clarat honore decus.
Talis sis et ADAME Baro, qui strenuus aulae
Summo Palatinae nunc gerus officia.
Convincet nomen, si non res ipsa loquetur:
POTLICIVS vere sit mihi POLITICVS:
Civilis cut pectus alit sapientia vitae:
Cui mens consilij civitis ampla penus.
Primipilus eris, si belli arrideat omen:
POTLICIVS PILO dicitur unde CITVS.
Euge Baro! felix amplectere nominis omen:
Tu potes et patriae miles et esse pater.

IVS ROGER En! praesto est, PRAESES, tibi iura roganti
Sancta Themis, dictans ius, BARO magne, sacrum.

SVmme Palatinos inter, Baro mogne, potentis
Pannoniae proceres, Phoebicolasque duces:
Martis et artis herus pariter praecellis utrinque:
Tu simul es vates, miles et ipse bonus.
Ipse sat arte decens, sumptisque decentior armis:
Palladium te sic ornat utrumque decus.
FAVSTVS INI novus ALCINOVS sic Palladis arcem:
AVSVS LAVS CONI FINIT honosque tibi.
Fortiter us Marti sapias, sapis haud minus ipse
Phoeboi sic duplex hinc tibi surgit honos.

ALCINOVS ceu mente potens, vim roboris ASTV
FINI: sic; quod habes, nomen ut omen habes.

TOt Regum, tot MARCE Ducum es pia cura potentûm:
Imperij favet hinc tota corona sacri.
Saepe FVGAS REGVM CVRAS procerumque Ducumque,
Eloquio fidus consilioque tuo.
Macte Heros! Regumque savore Deique beatus
Iam FVGE SECVRVS per tua facta ROGVM.
FAMA vehat magnum, ceu GRVS, super aethera CVRSV:
Impleat et Solis perpes utramque domum.

QVod fas est, pius aude Iane: GREGIque verendus
ANNVE FAS, sancta menta fideque, SVO.
Regnum fas decet, et regni quos cura fatigat:
Hoc regni columen praesidiumque manet.

CAlcar laudis, honos: fax gloria mentis honestae:
Laude magis virtus crescit, et ipse labor.
AVGE CEV FACIBVS GYROS, Comes alme, laboru:
Praemia dans studijs digna IACOBE bonis.
Crescet gyrus: amor studij simul atque laboris
Crescet: et hinc claram nomen ab orbe feres.

SVnt bona, sunt vitae mala multa fugacis: et uda et
Alternas variant tempora suda vices.
Fas est utraque ferre modeste, Sic ego SVDA
EDVRO, SVDO RE simul VDA pius.
Tu DEVS O DVRA fortunâ dexter in omni:
Suffice vom menti sidus ubique meae.

MAximus ille Cato, exemplum laudabile morum:
Cunctando res quem restituisse ferunt.
Alter es OCTAVI Cato, nempe Catonis inhaerens
Magna tuo cordi VIS viget VNA CATO.
Sat catus es cautusque. AN VIS CAVTO obsit et ulla?
Insidiae multae sint licet usque bonis.
CAVTVS VINA bibis: cautus commercia quaeris:
Cautus amas, vitas cautus: es ergo Cato.

PVblica res onus est ingens: superesse regendo
Cui bene, ceu fas est, hoc erit artis opus.
Strenuus huic oneri qui non succumbit honesto:
Fortis, et est magno dignus honore Gigas.
Tam grave NE RVAT, Amoni, sine praeside certo
Forsan ONVS, FAVE, et ô strenuus esto GIGAS.
Sic quod nunc onus est, honor est sine labe futurus:
Sic es honoratus nomine reque Gigas.

LEges haud prosunt vanoe sine moribus: VSVS
AGGREGO sic FRVGI legibus ipse bonos.

VIta quid est hominis? fuga. Quoe fuga? sit bona tantum,
Sit pia, tunc vitij certa malique fuga est.
Sit licet in vita fuga nulla doloris acerba:
Ipse FVGAE CIBVS est unus in orbe ROGVS.
Felix mens, fugienda fugis si, fersque ferenda:
SVBque FVGA COR si cum pietate VIGES.

SIS MVSIS HIERON, Hieronyme: nomen ut ipsum
Te monet: aeternum sic bene nomen habes.

PRava fuga est studij, vitij bona: ceu fuga virtus
Fit vitij: studij sic fuga fit vitium.
Virtutem fugit ille, fugit quicunque laborem:
Sic verbum veius est: Otia dant vitia.
Ipse FVGIS MVNDVS studium RE sedulus VRGE
Sic virtus vitij sit fuga nempe mali:
Quam comitatur honos et laus et fama perennis:
Quam sors fausta bonis ditat, et ipsa Salus.

PRO mundo LVIT HOC immundo CHRISTVS: IS almae
Immerita vitoe munera morte MERENS:
Vnus sic nobis moriendo restituit rem:
Cui benc qui fidit pectore, salvus erit.

EGREGIVS MVSIS HERVS audis, atque patronus:
CORSAT LENE tibi, mens sat amica manet.
Scilicet hanc laudem nomen tibi dictat ERASME:
Laus tribui cuiquam clartor cequa potest?

SIt quamvis haud apta viae nec commoda tantae
Tristis hyems, nimbis horrida, dura gelu:
Nil nocet illa tamen, praesenti numine divûm:
Si DEVS HIC IN ITER SIT simul ipse comes.
Cui comes et virtus, et soncta modestia morum,
Ac ptetas: simul huic fit comes ipse Deus.
SIC ITER ipse DEVS praesens INIT inclyte tecum
IANHENRICE, viae auxque comesque tuae.
Nam tua te virtus, et sancta modestia morum,
Ac pietas, charum nunc facit esse Deo:
Teque simul tutum per mille pericla viarum
Reddit, ne noceat frigore tristis hyems.
Ire paras, rideo: sic ergo numine divûm
Tutus abi: DEVS et SIT COMES HIC IN ITER:
Sospes ut in patria recrees fratremque patremque:
Ac vivat nato cum sene mater anus.

POLHEMIAE clarent tot splendida sidera gentis:
Tot pariter culebres Marte vel arte duces:
Gloria Polhemidum passim cantata Baronum
Impleat ut mundt triplicis omne latus.
Sic tua te coelo virtus doctrinaque tollit,
REINPRECHTE Aonij fama decusque chori.
Palladijs eadem decorat te gloria sceptris:
Gaudet et imperio laeta Salana tuo.
Macto animi Baro magne: Dei laetare favore:
Salva diu Clarij iuta tuere gregis.
PRAEque TVIS BONVS IMPERIO Sol inclyte CLARE:
Plena sit ut numeris glorta prisca tuis.

PRO FIDEI CVRSV MILES fit dignus Olympos
Miles et est patrie, miles et ipse Dei.
Militia haec sacra est: cui si das nomen, et hostes
Sic reprimis patriae strenuus, atque Dei:
PRO FIDEI CVRSV MILES fis dignus Olympo:
Aeternumque manet te FRIDERICE decus.

SParsa pijs lacrymis oratio nubila tranat:
Gratior haud ulla est Musica nempe Deo.
Insonat in terris, validumque oratio coelo
Robur habet, si sit corde profecta pio.
Sic FIDVS ROGET ipse PIVS, speretque rogando:
Placet et hoc dulci numina sancta MELO.

INnocuae pietatis amans, ACTVque FIDELIS
THEOPHILE, Pace qui Dei
Gaudes, magne Baro: CHRISTVM immemorabile Verbum
AGNOSCE VERBO coelico:
Sit pedibus lus clara tuis: te nempe reducet

E DVPLO VERBO CHRISTVM; Godefride, Patremque
HEÎC LATE AGNOSCIS, sed mediante FIDE.

MVsa tibi genium, carmen GVNDACARE Phoebus
Donat: et ingenio Pallas amica favet.
POL DIGNVS, sis qui sic MVSAE, Palladi, Phoebo
CHARVS, et Aonij fautor herusque chori.

ECCE, Baro, HVC PLENE celebri TV GLOovas. RIA ABVNDAS:
EX animo, CHRISTO semper AMICVS

TOT bona, vix Phoebus quot memorare potest.

MEntis VIS VNIT celsae roburque COR ALTA:
Pectoris hinc virtus nascitur alta probi.
Mentis et in te vis et virtus emicat alta,
Magne Baro: VICTOR sic potes esse tui.

SI Christo quis rite sapit, sapientior unus:
Desipiens mundo sit licet ille pius.
Tu mundo Sophus es, cui rerum suppetit usus,
Et prudens animi consilijque fides.
Tu CHRISTO SOPHVS es pa Riter, cui carmina cantas:
Phoebicolas dulci VINCIS et ipse CHELY.
Sic Sophiae duplex surgit tibi gloria: mundo
Quod sapis et Christo sic, BARO, laude pari.

VAna salus, hominum gregis est vis nulla miselli:
Si Deus in coelo subtrahat ipse manum.
ROBVR ADAE GREGIS est CHRISTVS, vis una piorum:
A quo certa salus, non aliunde, venit.
Tutius in Domino certam sperare salutem:
Fidere quam validâ velle RICHARDE manu.

QVi nihil ad sese curam spectare sacrorum
Affirmant, mundo dedita turba vago:
Non aras curant, sed haras: mysteria verbi
Non solis mystis mystica nosse datum.
Nam cor hara est brutis: Regibus ara placet.

CAstalidum quod AMES RVS, laudi cedat Erasme:
REGIBVS ô RESTA cura salusque tuis.

CElsa decet mens heroa: EN! MENS HERCVLIS alta
HÎC SERVIT: servit laus simul huic, et honos.

QVam formae te pulcher honos, tam mentis honestat
Te pulchrae et linguae gratia IANE decens.
Inter aves aquila est, rerum prudentia velox:
Dij faciant, sapias ut valeasque diu.
Quodque cupis, compos fias ut denique voti:
HA! BONVS INGENIO Mars, Baro, CRESCE GRAVI.

PVgna foris, intus terror, crux sancta piorum:
Crux haec haud poena est, sed magis alma salus.
Ferre crucem secum CR VCIFER inbet ipse supremus:
Sic cruce CASPAR ovas laetus, fidisque Ichovae:
Ac tecum loqueris, dum cruce victor ovas:
Pido: SVBque IVGO CHARVS DIIS ASPERA VINCO:
Nornis hoc dict at sic anagramma tui.
O praedulce iugum crucis! ô venerabile nomen!
Ferre crucem novit qui bene, victor abit.

MAgnus quaestus opum magnarum, vivere parces
Magnumque vectigal est parsimonia.
Maior at est homim pietas sanctissima quaestus,
Bonisque mens contenta coelitus datis.
Sit pietas mihi praesto, bonorum PARCVS et VSVS:
Sic GRATIA DIVINA sat felix BEOR.

SVnt gazae Christi verbum et mysteria sacra:
Quîs melius nihil aut maius hic orbis habet.
Salvificas CHISTI TOT HABENS in pectore GAZAS,
An non, magne Baro, iure beatus eris?
Euge Baro! NIL PLVS CVRA, sat caetera dives:
Cuncta simul pereunt, praeter amare Deum.
Vive DIV felix: TANTAque benignius IN RE,
Quâ potes ipse tuos parte invare, IVVA.

QVod Musis Phoeboque faves GVILIELME GEORGI:
Concilias famae perpetis inde decus.
Livor tit invideat, famae nihil iste nocebit:
Si cupiat, Genius dixerit ipse tuus:
Quam Musae donant, nescia fama mori.

FAma vince bona lethum: BREVE IVS AGE LETHI
DVRANS a ROGO abit: sed bona fama manet.

PErfer et obdura: durando fit leve durum:
Si DVRAS, MEL erit denique GYRVS HERO.

MEL GYRO DVRAS HERVS? audio: quid sibi vult hoc?
Te DVRAS GYRO, flexile ceu MEL, HERVS.

COMIS es OS, Generose Comes: STES ergo VIGORE
Ipse DIV SANVS, numina sancta ROGO.

SAnctus honos, SANVSque DEO VIGOR omne per aevum
Carminis hoc sancti, SVRGET in orbe, SONO.

SVAVIS COR Comes AN BONA SIGNO percitus OESTRO?
Scilicet hoc nostrum fert bona multa bonum.
Nempe bonum signare, quod est imitabile: rursus
Declinare malum qui studet, ille sapit.

MAxima dos vitae, mens sana in corpore sano:
Hinc viget ingenium, robur et inde viget.
Inde viri virtus vires assumit: at una
Sanctificat simul haec omnia Relligio.
Relligio cui sana, et mens in corpore sano est
Sana, SATIS SANVS SOLVITVR ille ROGO.

SI pius ac probus es, sapis: HIS virtutibus ipse
PLVS, quam Marte, DEO semper AMATVS eris.

CVm mala nos sine fine premunt, et nulla salutis
Spes superest, et opem terra polusque negat:
Anchora, si nescis, oratio sola piorum est:
Impetrat haec, quod vult, sit modo plena fide.
Coelum aperit clausum, Paradisi oratio clavis:
Optatae fert haec sola salutis opem.
Cui placet alma salus, FIDVS ROGET ille Tonantem:
Sic quod voce rogas, RE DET et ipsa SALVS.

QVod sum, Dei sum gratiâ: FISVS magis
SVM GRATIA COELI, meae quam gloriâ
Virtutis: hinc et servor, et tandem beor:
Christo salutem dante uno credentibus.
Quod ergo sum, FISVS COELI SVM GRATIA.

PVrius haud coelo quicquam solet esse sereno:
Sancta fides, et mens purior una manet.
PVRIVS VT COELO pectus quoque nobile dudum,
Petre tuum VISV candidiusque nitet.

MVsa Lycophrontis ludens Anagrammata plectro,
Offert nobilium nomina clara virûm:
Strenua quos virtus, et rerum gloria coelo
Aequat, et ingenij vis, animique vigor.
SIC ô LENIS HVIC sis, ô vir maxime, Musae:
Lenis ut ingenij vis solet esse tui.
Tu Phoebi cultor, tu Musae magnus alumnus,
Carminis auctores, carminis auctor, amas.
Euge! fave Musae pariter, Musaeque parenti:
Quicquid et hoc est, magni pignus amoris habe.

QVod Deus et Fors fert, CHRISTO FERS auspice laetus:
VNI CVI vera cum pietate SILES.
Magna silere Deo virtus; sapientia magna,
Ferre potens Fors quod ferre Deusque iubet.
Fer bene, quod Fors fert: nam si bene ferre recusas,
Fert male Fors simul, et sic cruciare magis.

QVem Musae curis onerant sic semper, et ornant:
Et Themis, et Themidis Pallas amica sacrae:
Quem Mars, quem Phoebus, quem curis Iupiter ornant:
Immo onerant: belli sis ut et artis herus.
Cimbrica quem gens, et Cimbrae rex inclytus orae
Praestituit curis cor sine fine suis:
Regia dum curas tot magna negotia solus:
Holsatiae Prorex Slesvigiaeque benus:
Atque Diethmarsae terrae praefectus et heros:
Quam regis eloquio consilioque tuo:
Sic igitur quia VIR CVRIS ORNATVS ES altis:
Curia cui curis cor bene fida manet:
An mirum, curis ornatus, si quoque CVRES
ORNATVS doctis doctior ipse VIRIS?

SVnt NERVI duo laudis, SORS AC Sortis amatrix
VIRTVS: cui favet haec utraque clarus abit.
Scilicet haec ERRICE tibi favet utraque: laudis
SORS NERVI AC VIRTVS sunt tibi nempe duo.
Floreat ô tua Sors ac Virtus omne per aevum!
Floreat ô laudis nervus uterque tuae!

SOrs Dea fit vulgo: sit RE SORS VNICA VIRTVS:
Cui Virtus favet, huic Sors favet, atque Deus.

PAlladium SANE ORSVS ITER, VI CVRRIS anhelans:
Iam tibi fama solo, vita parata polo est.

QVi nimium currit, currit mald: CVRSVS et ERRANS
Hic VITIO secumfert mala damna suo.
Est modus in rebus: laudem moderata merentur,
Nam praeter metam currere velle nocet.

SORTIS IN CVRSV sequere utriusque
VERA: sic vivis bene, sic beate.
VERITAS CVRSV moderata, NON VI,
Robur est vitae pariter beatae,
Ac decus: coeli veneranda civis
Sola convictu fruitur deorum.

SI cor cura lapit, si corpus et afficit aegra;
Perdit et hoc aevi quod dat in orbe Deus.
Cor corpusque tuum cur sic iuuat ardua cura?
AN magis et CVRIS iam NOVVS ipse VIRES?
Sic reor: edulcas vitam, curasque gubernas
Sensibus: hinc prodest, nec tibi cura nocet.
Regni NI CVRAS VIRES, Henrice, fit ipsa
Vita ONVS: in curis vivere, fine beat.

CHristus vita pijs, et spes est una salutis:
EN! CHRISTO VIVVS SANER, et inde beer.

CVrae reddit honos plerunque onus utile NAVO:
CVRIS sic HONOR EST VIS, et onus fit honos.

VItae VIS VITAEST, RADIX currentis et AEVI:
Vive bene, et vives cras hodieque et heri.

GVTTA hominis VITA est: et ut undae gutta repente
Lapsa perit: sic et vita repente fugit.

MENS hominis VITA est: sine mente est mortua vita,
Aut mors ipsa, vel est mortis imago magis.

CANO LAVS est SICA viro: qui Nestor ut alter,
Consilio patriae consulit atque manu.
CONSCIA sic SALVAS regni, Casa inclyte, damna:
O te CANA SALVS sic sine fine beet!
Secula VI sic CANA COLAS durante salutis:
Aevo sis Nestor, Nestor ut eloquio.

MVSA potens VERSV TE magne SERENAT Erasme:
Musae patronus tu bonus esse potes.

QVam bene MVSARVM RVS RESTES cultor Erasme
Nobile, Musarum vox sonat una novem.
Vive diu, bene RES gere SVMMVS, RARVS amicus:
MVSAS sic REMVS SERVET et usque tuus.

RARVS amat Musas RE, si EST quis SVMMVS honore:
Fallor: tu Musas summus honore colis.

SPlendida RES EST, RVS MVSARVM ornare beatum:
Quas ornas, ornant rursus honore deae
Te merito Musae, Musarum fplendor ERASME:
SVMMVS et hoc RVS, et RES colis ARTE bonas

REgula Lex, simul et VIS SANCTIO si sit HONESTI:
Tunc bene Iustitiae crescit adauctus honos.
Sanctio, pars legis; lex, iuris: finis utrinque
Iustitia: hinc iusti gloria lausque viri.
Scilicet EST IN IVSTITIA (sic credere fas est)
Verus HONOS: comes est huic quoque vera salus.
SANCTIO sic et LEX tibi VIS et regula HONESTI
Iane placet, Clariae fautor amice lyrae.
Ecquid adhuc mirer, si tantum iuris amicum
Iustitiae decoret te quoque verus honos?

TE genus et virtus, simul ars beat atque potestas:
Contigit haec superûm sorte favente tibi.
Invidet hanc laudem nemo, nisi lividus hostis:
Sponte favet laudi sed mage quisque tuae.
ANNI HABITVS pariter favet ET IOVIS iste SERENVS:
Nominis hoc signat littera mixta tui.
Scilicet haec de te loquitur sic: VNVS IS HEROS
EN meus IN VITA rite BEATVS ovat.
O praeclarus honos! ô sortis cura beatae!
Dij dent, ut laeta sorte perennet honos.

SIt sapiens, sit sana, malis ne cura cor urat
Languida, sed vitae commodet atque Deo.
SANI hominis procul A CVRA sit COENA: sit EOS
Sana magis studijs VNICA CVRA pijs.
ANCHORA sit VACVA SINE spe simul unica Christus:
Sic anima in sano corpore sana viget.
Tam sapiens, tam sana beat te nunc quoque cura,
IANE Medusaei fontis alumne sacer.
Securus coenas: Musis et corpore sanus
Mane sub auroram dulcia sacra facis.
Anchora sola tuae fidei fit Christus IESVS:
Corporis atque animae sic vigor almus adest.
Quam bene sic de te dicas: Bene sanus IN AVRA
CANESCO, corpus dum mihi mensque viget.
Macte animi, curisque vige sic denique sanis:
I simul ac ANNO CHARVS abunde VACA.

SAncta tibi Pietas, simul est Respublica curae:
Cum Musa Virtus et Schola cura tibi.
Ergo tibi merito magni tribuuntur honores:
Hinc te virtutis suspicit omnis amans.
Te proceres ornant; te plebs miratur et ardet:
Te schola, te digno Musa favore colit.
EN! HAEC DONA tibi A CVRIS: sic munera praestet,
Publica cui curae est res pietasque, DEVS.

PVra venenatos abigit ceu gemma vapores:
VNIO SIC VANOS ACER et ipse fugas.
A templis prohibes pestes virtute NOCIVAS,
VNIO Gymnasijs praees et ipse SACER.
Hac vehier NAVI cupiant si forte, NOCIVOS
ARCES: INNOCVIS at bonus, ACER OVAS.
SIS bonus INNOCVO, et benefacta fidelis ACERVA:
Et dicêre bonis; CAESAR (Io) INNOCVus.

QVod virtutis alumna sit comesque
Almae Gloria, pulchra fax honestae
Mentis, per petuam vigens in aevum:
Exemplo satis hoc probas tuopte,
Splendor nobilium chori GEORGI.
Te virtus simul ipsa, et ipsa iuxta
Cultrix Gloria, ceu meres, honorat,
Affatimque suis bonis redonat:
Virtutis quod es ipse Gloriaeque
Tantus tam bonus et potens alumnus.
Te sedem sibi Gloria atque Virtus
Gestit ceu statuam tenere magnam,
Dignam perpete conspici theatro.
Immo haec mente latens tuâ, vel ipsa
Forma corporis utraque aemulatrix.
Vno dum coalescit inde nexu;
Iam de te sibi gloriatur una:
EN! VIRTVS ego GLORIA VIGESCO.

CEu summum Deus ipse bonum, finisque bonorum:
Absque Deo pote sic est nihil esse bonum.
Absque Deo virtus nulla est, sapientia nulla:
Ingenij vis nec divitis absque Deo.
Sic vatum NON VENA DEO SINE Iane triumphat
EGREGIA: aut VIRTVS carminis ipsa boni.
Numinis afflatu spiritus ille viget.
Sic virtus, sic te coelo sapientia tollit:
Ingenijque viget vis animosa tui.
Carminis et tibi vena boni placet, atque Camoena
Heroum laudes quae superûmque canit.
Aque DEO summo bona sunt haec omnia: SANE
STRENVVS es RE sic, INGENIOque bonus.
Augeat omne bonum magis ac magis ipse bonorum
Fons Deus ad vitae tempora summa tuae.

MAgnus honos, nec onusleve, magni principis aulam
Quodregis eloquio consilioque tuo:
Quod sacra, quod leges, quod iura tueris et aequum:
Floreat ut sanctae pacis in orbe decus.
At minor haud honor est, nec onus grave mentis ERASME:
Quod sacra Musarum castra patronus amas:
Inque suo precio Musarum ponis alumnos:
Quas testes virtus splendida semper amat.
Quisquis amat Musas, Musis redamatur et ipse:
EN! VIGIL hinc MVSIS sidus AMARIS herus.

PEr te, Christe, fidê, sancta suffulius ut ala,
SECVRVS CVRA celsus ad astra VOLEM.

ME Pallas Musis et Marti dedicat olim:
Mars armis acer, Musa sed arte potens.
Pectus uterque suis donis instruxit honestum:
Consilio mens hinc, robore dextra valet.
Sic LVO SECVRVS MARTI mea munera: Musas
Nec tamen hîc aequo negligo Marte sacras.
Laurea serta parat duplici mihi nomine Pallas:
Strenuus hîc quod sim Martis et artis herus.

DVlcia non gustat, quis quis non gustat amara:
Dulcis amarities iuncta sub orbe munct.
Dulcis honor virtutis: AMARA SVB HOC tamen ipso
Sunt CIBVS, infelix cura, laborque gravis.
Tempore dulcescunt sed amara: subitque vicissim
Gloriapro cura, proque labore salus.

Laeta magis, magno constans sibi gloria: duris
Gaudet honor, virtus gaudet, et ipsa salus.
Perfer et obdura: fit amarum dulce ferendo:
Per mala sic fas est vincere multa pios.
SVBque COMA virtutis, honorum praemia victor
CHARA SVBI: laus hinc te manet atque salus.

COrde sapis, sapis ingenio bene IANEGEORGI:
Ingenium cordi, par cor et ingenio.
Par Sophiae tibi laus est, et virtutis honestas:
Ingenio pietas nec minor ipsa tuo.
Quicquid agis, prudenter agis: lingvaque disertus
Magnorum regis hîc pectora celsa Ducum.
Consulis et patriae, patrij non degener oris:
Seu sit virtutis, seu pietatis opus.
Nimirum patriae SAPIENS COR commoda curat:
Aque VAGO multum dissidet INGENIO.
Macte animi felix! tua semper fama manebit.
INGENS A ROGO OPVS iugiter (EIA!) CANI.

IVstitiae verique pius sit cultor et auctor
Iudex, ut tribuat ius bene cuique suum.
Criminibus poenas atrocibus irroget aequas:
Poena fit unius sic metus alterius.
PVNI: fraus poenas semper iniqua ferat.
Iudicis officium, lex: finis legis at ipsa
Iustitia, et veri sit maneatque favor.

DVlcis amor veri, sine fraude doloque coruscat:
Aethere ceu Phoebe, Phoebus et ipse, nitet.
Cultor et Astraeae, IANE, Dicesque pius.
Vendere nec vanos circa pallatia sumos,
Plaudere nec populo doctus es ipse levi.
SOL VERE ES veri: SINE VANO crimine SOLERS.
Ac prudens, animo sanus, et ORE VALES.
Tu patriae RES SOLVE, quibus modo pressa laborat,
Quod facis: et RE sic OS animumque LVES.

MVltos prava iuvat vanae solertia mentis:
Mille sit ut fraudum mens adoperta dolis.
Fraus haec, non laus est: SINE VANO candida virtus,
Splendor et ô Equitum IANE fidelis amor.
Relligio tibi vera placet, doctrinaque vera:
Vana superstitio displicet atque dolus.
Fraude carens virtus, et mens te nobilis ornat:
Quam decorat morum cum gravitate lepos.
O quam rara avis est, nigroque simillima cygno,
Mens si non vanis est temerata dolis!

QVantus es, es lepidum caput ô LOESERE: lepore
Os scatet, ac niveo lingva diserta sale.
Candidus es pariter, linguaque et pectore verus:
Semper et es niveae simplicitatis amans.
O NIVEO sic, Iane, SALES pius, usque lepore
ORNES, et populis gaudia multa firas.
Quique est in caris animi tibi candor amicis,
Haud careat nervis, comprecor, iste suis.

IMperio multum, patriae quoque servio multum
Hactenus: hinc measat cura fidesque liquet.
Vana sed haec omnis laus: PLVS (OH!) SERVIO CHRISTO:
Mens mea quem vera relligione colit.
Christo qui servit, sibi servit commodus ipse:
Actandem coelo praemia digna capit.
Maxima virtutum Pietas, pulcherrima rerum:
Causam in se Pietas prosperitatis habet.

EXpers virtutis nihil est, SVEIPOLDE, beatum:
Vera nec est virtus, si pietate caret.
Sola PIE DVRANS IN LAVDES inclyta virtus
Nempe Dei, coelo NOS sine fine BEAT.
Sic tua cum duret virtus pietate refota;
Te beat, et laudis fert tibi dulce decus.

ILLE Deus vatum, LAVDANS facta inclyta PHOEBVS
Musis, vel LVSV, carmina docta canit.
Carminibus vitam inspirat, famamque perennem:
Semper ut heroum vivat in orbe decus.
Te quoque, nobilium flos ô Ludolphe catervae,
Cultorem celebrat Phoebus Apollo suum.
ILLE tuas LAVDANS virtutes carmine PHOEBVS,
Ceu LVSV, aeternum iam meditatur opus:
Aeternis in quo scribat tua nomina cedris:
Aeterno tuus ut tempore perstet honos.
Mille aevi memoris commendet LVLLVS ut artes:

QVam male conveniunt, nec in unâ sede morantur,
Imperiosus Mars, imperiosa Venus!
Sit VENVS A BELLIS, et mollia regna capessat:
Sit Mars a Veneris, Busso, furore procul.
Langvet ut insano Veneris Mars coecus amore:
Sic in Marte Venus plus furiosa furit.

MIRA VI CLEMENS HERVS omnia recreat unust
Ceu Titan reficit lumine cuncta suo.
Talis es et tantus, RAMMELI: maxima virtus
Quem decet eloquij, consilijque fides.
SVMME CHARVS ob id Regi, cui Dania paret:
Tam RE, quâm docti cognitus ore LINI.
Tu tamen es facilis cunctis, clemensque patronus:
Mecoenas atavis ceu fuit ortus Eques.
O vim doctrinae miram! quo clarior exstat,
Charior hoc virtus commodiorque venit.

QVando THRONO Otto DIV GRATVS Grunrade fuisti;
Tot ducibus charus principibusque bonis:
Phoenicem quis te dignum neget esse magistrum
Pelidae Rheni, quem regis ipse, Duci?

CVi Sophia in corde est, Pietas in mente magistra:
Possidet aeterni nominis omne bonum.
Sic PLANE IN SOPHIA PIVS es quoque Iane Philippe:
Magnus honos urbis, splendor et ipse scholae.
Quem morum gravitas, et iuris maximus usus,
Consilijque fides, eloquijque nitor:
Puraque relligio, doctrinaque nobilis ornat:
Hinc decus aeternae posteritatis habes.
Semper enim Sophiae pius ardor vivet honestae:
Sidera dum coelum, dum mare volvet aquas.

MArchiacae dum frena tenes, bonus arbiter, aulae:
Principis et mores cum pietate regis:
Ipse satur vitae, Christo iam deditus uni,
Tu CELEBRAS PARCAS, nomine teste, PIVS.
Dulce mori lucrum, cui vita est denique Christus:
Mortuus, in Christo nunc quoque vivus ovas.

SAncta LVBENS, Caspare, legis mysteria: PARCE
Ac relegens SANAS VERBA subinde DEI.
Sanus sermo tibi placet, et sententia sana:
Sunt procul binc aegri syrmata vana Sophi.
Sobria mens, et parca magis sapientia pollet:
Semper et est verbum semita certa Dei.
Fallitur et fallit ratio coelestia tractans:
Fallere vel falli regula sacra nequit.
Qui sapit in Christo, sapiens feliciter ille
Desipit: in Christo desipere est sapere.

IVS AN VILE tibi? reor haud, Vvolfgange, quid ergo?
VNI semper (ais) IVS mihi dulce VALE.

COnsilio pulchrum sano sensuque valere;
Iudicij quoties lis dirimenda venit.
Hoc opus, hic labor est, falso discernere verum:
Ius aequumque bonum mente videre pia.
Consilio BENE sic IN SANO ET STRENVE Ianus
Ernestus, Themidis splendor honosque valet.
Ille sed ET SENSV SANO, BENE LITE secanda,
VERNAT, ius doctus reddere cuique suum.
Iustitiae cultor, lites disterminat aeque:
Legibus appendens singula facta suis.
Ne quid hiet, ne quid protuberet, angulus aequi
Partibus ut coeat, providus omne cavet.
Aurea iustitiae facies hoc Praeside vere:
Qui, nisi quod fas est, nil probat, atque pium.
Cûm viget alma Dice, tunc et Respublica floret:
Tunc pax atque fides floret, et alma salus.

CHARA VENVS nymphae, quae NVBERE digna sit uni
Se pariter digno mente fideque viro.
Dorotheae sic CHARA tuae VENVS obtigit; uni
Vna tibi digno NVBERE digna viro.
Par genus et virtus, par et prudentia mentis:
Par pietas vobis, et sine labe fides.
Caetera sint paria: AH RE VINCE Henrice SVB VNA.
Par ut amor nunquam desinat esse minor.
Crescat amor, crescat sanctae concordia vitae:
Sit Charis haec, semper sit tibi chara Venus.
Et quod Dorotheae fert nomen amabile divûm
Munere, te longâ posteritate beet.
Laetior IN CVRIS et HABE bona VINA: labori
ANCHORA SVB VINO sic venit alma quies.

PRoles multa tibi, mentis simul indole proles
Praestans est: felix es mihi sisque pater.
SANA tuis animo sanus VERBA oreque NATIS
DICIS, et ingenua sedulus arte doces.
Coelica verba DEI SVBDIS quoque SANA RENATIS:
Acverâ superûm relligione beas.
TEque CIBIS SANE DVRANS, exempla modestae
Pulchra palam vitae das imitanda tuis.
Iure equidem dicas: NATIS ego iure BEATVS
DICAR: et ô talis sis maneasque diu:
Multaque sic videas in natis gaudia multis
Comprecor, ad vitae tempora summa tuae.

VIta bonum, sano vigeat si corpore vita:
Mors est, insano corpore vita magis.
Credo: sed HVIC TER VITA MEL est IN CORDE beata
SANO: mens sano corpore sana prior.
Felix ille, cui mens sano in corpore sana est:
An non huic vere est nobile vita bonum?
Scilicet hoc laetare bono gaudeque beatus
IAN MELIOR: quod te nomen abunde monet.
Corde diu, simul et sano sic corpore vive
Felix; ut tibi sit nobile vita bonum.

PEctore quid leni melius? BONA pectore SANA
E LENI, favor et laus venit, atque salus.

EGregie cordatus homo sublimia semper
Cogitat; et prudens consulit omne bonum.
Sic CORDIS LABOR in te iam FORMATVS et ipso
EGREGIVS tantum quaerere celsa iubet.
Contemnens humiles curas id dispicis unum,
Quod patriae pariter commodet atque Duci.
Macte animi prudens sic ô ALBERTE GEORGI:
Multaque ser patriae commoda, multa Duci.

PACI IVS servit: iuri Pax servit amica:
Vtraque Iustitiae fida decensque soror.
Scilicet Horarum pulchra haec est triga sororum:
Digna Iovis soboles pol Themidisque sacrae.
Iupiter Eunomiae pater, Irenesque, Dicesque:
Horarum genitrix est Themis alma trium.
Tu quod IVS aptas PACI, et VI PACIS, Apici,
Cuncta facis, iuris iustitiaeque tenax.
Indicat hoc nomen, felix et nominis omen:
Res probat, et nomen sic facit esse ratum.

QVi PIVS est, GREGIS ille BONI fit CVRA,
Deique:
Grex hominum, simul hunc curat amatque Deus.
Grande lucrum vitae, Pietas, foenusque beatum:
Praemia digna solo fert simul, atque polo.
Littera dispositi bene nominis omen, APICI,
Arguit hoc: PIVS es, CVRABONI GREGIS es.
Cura boni gregis, ac regis simul una, Deique:
Nomine quid tali pulchrius esse potest?

COnsilij quod fers re cunctis ROBVR in OMNI:
PANCRATII verum nomen et omen habes.

SI cantat vacuus coram latrone viator:
RE verboque SATVR BIS CANAT ipse PIVS.

INgenij sterilescit ager male cultus amoeni:
Si bene sit cultus, foenore certat ager.
INGENII SANE tu SANO rectius AGRO
VTERE: iam fruges sponte dat almus ager.
Fax oleo, ligno nutritur lucidus ignis:
Ars est ingenij, corporis esca cibus.

PLebs populi fex est, capitis ceu bellua multi:
Nescia iudicio vel ratione regi.
SANARIT PLEBI NI mentem animumque subinde
Ipse SOPHVS rector relligione PIVS:
Coeca suo misere tandem perit ipsa furore:
Publica res simul et tota repente ruit.
Maxima laus, animos plebis sanare furentis:
Qui facit hoc, PIVS est nomine reque SOPHVS.

PRo sancta qui lege Dei VIGIL arma fideque
Sponte gerit MILES, miles is esto bonus.
Pro sancta pariter vigilat qui lege fideque;
Sanctus homo dici cur mereatur, habet.
Sic AHARON VIGIL ET SAMVEL pro lege fideque
Pervigilat sancta sanctus uterque Dei.
Tu quoque militiae consors, Guilielme, sacratae,
MILES, ut es, semper sis VIGIL ipse Dei.

STIBARVS es, BIS es SATVR,
Sebaste mi Georgi.
Cognominis vuli hoc tui
Anagramma mox repertum.
At BIS SATVR cur? quo cibo?
Cibus duplex hic esto.
Mentis cibus, verbum Dei:
Coelestis illa manna.
At ingeni alter est cibus
Ars ipsa liberalis.
Vtroque pastus hoc cibo,
Fame STIBARE pulsâ;
Re et nomine iam BIS es SATVR:
O ter epulum beatum!

MOrte premens mortem, patior Deus ac Homo
mortem,
Fons vitae, vitae quo sine nulla salus.
Pro mundo PROFVGO LVO CHRISTVS, mactor
Sic noxas mundi totius ipse fero. (ut AGNVS:
Pro servis Dominus sic, et pro milite ductor,
Pro populo Rex, et pro grege pastor obit.

QVamvis luce potes radiare coruscus avita:
Ac patria claram de face ferre facem:
Te proprio LAEVINE tamen de lumine lumen,
Ingenio praestans, arteque clarus, alis.
Abnuis esse reses: proprijs virtutibus exis:
SVBque LEVI CVRA sic GENVS ipse LVIS.
Palladis ac Themidis sect aris sponte cathedras:
Iuris et exerces te vigil arte sacri.
IVS tibi CVRA, GENVS LEVIBVS magis assolet esse
Ingenijs, modo quîs cera superstat anus.

MAgnus ut ingenio, sic INGENS Iane LABORE,
Pervigil Astraeae quod Themidique VACAS:
Laus haec magna, decus magnum: sic gentis avitae
Ingeminas animi nobilitate decus.
Propria nobilitat volitatque sub aethera virtus:
Hinc aquilae pullus noscitur ingenuus.
Macte animi! INGENVO SIC VSVS Iane LABORE,
Ingenio referes digna trophaea tuo.

CAna fides hominem decorat, prudentia cana:
Sit licet haud aetas cana, nec ipsa coma.
Incanum sic te rerum prudentia cana
Condecorat, simul et cognita cana fides.
Tam bene IVS NOSTI SINE CANO, Iane, capillo:
Scilicet hoc res et nomen abunde probat.
Consilio patrias aulas et iure gubernas:
O aetas servet te quoque cana diu!

NEmo sibi vivit soli: sibi vivere mors est:
Soli sed vera est vivere vita Deo.
Si tibi vivis iners, moreris tibi denique: praestat
Vivere nempe Deo, quo moriare Deo.
Sic CHRISTO PROSIS ut vita SOLVS in omni,
Semper agis: Christo vivere, vera salus.

SI verum, Engelberte, tuum quod nomen adumbrat:
Ipse VEL ARTE LEGENS saepe BEATVR homo.
At verum hoc te iam vel solo teste probabo:
Omnigena lucens arte beatus ovas:
Quamvis sis multis titulis generosus avorum:
Tu geminas artis nobilitate genus.
Dij faciant, laus haec genti sine fine perennet:
Floreat et tecum nobilis artis honos.

VIx bene vitales fueras cum natus in auras:
Talia Lucinam verba dedisse ferunt:
SOL meus E CVNIS SVRGIT: Sol iste futurus
Et patriae, et gentis, Marte vel arte suae.
COS rirtutis, honos: VIGIL hic et HONESTVS ovabit,
Praemia cum virtus puluerulenta dabit.

CLarius aut Musis, aut iuris sanctius arte,
Pectore quid leni gratius esse potest?
Tu MVSIS HAERENS, IVS CVRA LENIS Erasmo
Rite DEI: vera laude beatus eris.

QVo tua nobilior gens, et virtute parentum
Clarior antiqua splendidiorque fuit:
Clarior hoc virtus in te doctrinaque fulsit,
Et probitas morum, relligioque Dei.
Vixti, dum vixti bene: LENIS nobile CVRIS
Nempe DEI IVS, et VERVS in ore MANES.
Ius utrumque colis sacrum pius atque profanum:
Sic cupis et patriae, fidus et esse Deo.
Patria te fruitura bono dum cive superbit;
Te subito e terris evocat ipse Deus.
Invidet immundo mundo tam nobile donum:
Praeripit et tantis te super orbe malis.
Salve animi felix HENRICE, ac sede beatus
Actheria longum perpetuumque vale.

MOlle iter e terris haud est adsidera celsa:
At labor et constans omnia vincit amor.
Sic tibi non onus est, sed honos perferre laborem:
Exserat ut virtus se tua clara polo.
Ingenium studijs, mentem pietate colendo,
Strenuus aetheriâ tendis ad astra viâ.
I SVDA BONE, longa POLO HîC quoque tempora
Ac virtute tuâ nomina magna mere.
Quo non it virtus? coelo beat una: soloque
Clara simul, simul et clara fit inde polo.

FAs et Ius duo sunt vitae munimina sanctae:
Qui pius et simul est iustus, utrumque colit.
Quid fas, quidque pium sit, lex hoc sancta profatur:
Quid ius aut iustum, docta Rubrica notat.
Legis apex sanctae pietas veneranda fidesque:
SVB CRVCE sic DVRANS, sas colis ipse, FIDE.
Iuris apex, aequi sacra norma bonique: RVBRICA
FIDENS si DVRES, iustus et aequus eris.
Ergo FIDE DVRANS BIS CVRRE per aetherae
clarus:
FER DICI: DVRANS REBVS ad astra volo.

MAgnus honor Martis: maior tamen Artis habetur:
Nam plus Mars expers, BALTHASAR, artis
obest.
Martis mors comes est, comes artis vita: magistrae
Ars vitae: vitae Martia bella lues.
Ars pro Marte tuo placet istis BALTHASAR annis
Ingenio, vitae docta magistra tuae.
Mortis ABI comes ô MARS: ARS, cui VITA cohaeret,
Perpetuis iuvenem VVLT superesse bonis.

SOspes ad Alsaticas cum Principe sospite terras
Quando venis, patriae lux nova gentis OTHO.
Tam platide ac TVTO VENTIS tibi gratulor VSO:
Difficiles licuit quod superare vias.
Grande viae precium, superi custodia coetûs:
Sit vobis praesto comprecor illa diu.
Sospitet absentes feliener illa: suoque
Tempore vos patrio sospuet inde Lari.
Sospitet absentes eadem constanter: et olim
Restituat patriae vos, Patriaeque Patri.
Vivat iô valeatque diu pulcherrimus heros:
Ac vivat nato cum sene mater anus.

COelo sana fides beat: ALTE nempe BEATVS
SIS coelo, SANVS, chare Sebaste, FIDE.

IMis FATA DOLENS VENIS miserabilis aevi;
Quo mhil est sanctum fasque piumque magis:
Quod facis, afflictis rebus ADOLPHE fidem.
Aspera sint quamvis, pietas vel sola fidesque,
Praeside tuta Deo, vincere fata potest.

CVi Phoebus placet, et dulces ante omnia Musae:
Musis ac Phoebo saepe canendus eric.
MV SIS esse VIGIL Guilielme SALVTIFER optas:
Quas celebras, et quas sponte patronus amas.
Macte animi, MVSISque TVIS VIGIL optime FLORE:
Floreat et tecum nominis omne decus.

MEta FRVI sit certa FIDE, SIT CVRSVS et unus
(EN!) COELI: calo dux beat una fides.

AVri suavis honor, fames auri sacra: sed AVRI
SV AVIS HONOR doctae IVS magis esse solet?
Sic AVRI fu HONOR doctae IVS SVAVIS, Honori,
Nempe tuae: ius qui tam bene doctus amas.
Dum sanctae Themidis sic pulpita docta frequentas
Sedulus: afflat et hinc AVRA SVAVIS HONOR.

AVRA SVAVIS HONOR: noli popularibus auris
Credere: divinae te manet artis honos.
Nam tua maiorum famae sublimius addet
Nomen, ab ingenio gloria partatuo.

DVm patrias repetis fatis felicibus oras:
Ingenioque re dis cultus et arte domum:
Quod milius, quod amabo precer tibi faustius omen,
Quam quod habet nomen VVENCESILAE tuum?
Quicquid erit durum, quic quid grave, quic quid acerbum:
Quale viatorem saepe manere solet:
SALVVS id omne precor divino numine VINCE:
Sit labor iste viae, sit calor iste levis.
Oscula tu patriae, reduci tibi patria rursus
Mixta det, et reditu gaudeat inde tuo.

REBVS in adversis bene DVRA fortis: alumnus
Sic, Eberarde, bonus MARTIS, et OBSES. eris.

MArtis honos Iason, Colchorum victor honorus:
Det Deus, (EN!) IASON MARTIVS IBO nov.

MEns est casta Deus: castâ vult mente latêre:
Sit TORVS HîC uni mens quoque nostra DEO.

QVid tibi cum galeâ, si pax dat nomen amica?
Fallor? an est curae Martis et artis honos?
FER MELIVS tamen, ô Helmharde, ferenda: quietus
Ac SEDA, MARTI ne sit ubique locus.

PRAEVALET ingenio BENE CASTVS ephebus et arte:
Sic BENE PVRA mali pectora CASTVS ALET.

NOn calamo, multo minus ipse, ERNRICE, ligone,
At REGNICVRA tu bene doctus ARES.
ARVA tam in REGNI ut ARES bene, cautus et ipse
Sic OVRES A RE semter abesse NIGRA.
Candor nempe bonos decet: ornat candor et aulas:
Semper AGER RHENI sic tibi CARVS erit.

FER quae ferre decet, Leisere: SILEque ferendo
CHRISTO SERVVS: et es Christifer ipse pius.

VIta quid est? culpae series, poenaeque propago:
Inque metu dolor est, inque dolore metus.
Quo plus vivit homo cumulat plus demque culpae.
Ac poenae: metus est cui comes atque dolor.
Qui moritur iuvenis, superis arlectus habetur:
Sic poena et culpafu cito liber homo.
Sic minus ille metûs in viva hibet atque aoloris:
Mortaus in coelis vivit et inde Deo.
O me felicem, Deus, hac si sorte beatus
Arbitrio vivam sic moriarque tuo!
Me DEVS ô ANIMO SANA, NE crimine LABAR
Forte GRAVIS: iuveni ô da mihi posse mori.
Posse mori iuveni mihi da Deus obsecro: culpa,
Ac culpae noceat ne mihi poena comes.
Sim tuus, ut meus es: tuus ut sim denique semper,
Sis meus: in coelum fert via: Munde vale.

QVi cupit optatam studijs contingere metam:
Saepius infelix angitur ille Schola.
Multa facit patiturque: labores atque dolores
Firt miser: et multum sudat, et alget inops.
Ipse tamen sua fert tandem quoque praemia victor:
VSVI et hîc ANGI sic solet esse SCHOLA.
Crede mihi, vanus labor haud est iste futurus
HAGI, quem studijs sedulus usque navas.
Ipsa tibi virtus et gloria praemia dudum
Praeparat: his felix iam quoque disce frui.

MVsarum templo meruit sacra tumba reponi
Herculis, a quibus et nobile nomen habet.
Heroum celebrant Musae inclyta gesta potentum,
Qui sublime merent Marte vel arte decus.
Musarum REVIRENS in te sic Mynsiger, aede
HERCVLIS INSIGNIS nunc quoque TVMBA nitet.
Musarum cum Patre tuo vis ipse vocari
Antistes: simul his dulcia sacra facis.
Laudis et Herculeae manet hinc te gloria vivax:
Si nescis, nomen consule, et omen habes.

PAtris gente simul fulges et honore coruscus,
IVLI, Musarum cui sacra turba favet.
Tu tamen haud tantâ contentus laude, paternum
Conduplicas artis nobilitate decus.
En! Coelo MVSIS VNVM iam SYDVS INVRI
ELIGIS, ut semper sic tuus exstet honos.
Dum Patris exemplo tot scribis carmina docta,
Digna vel a sera posteritate legi.
Macte animi IVLI, Musarum nobile sydus:
Deflagret nunquam fax tua clara polo.

MOrtem CHRISTE LVIS: nos VITA BEANS ut Olympo,
Vulneribus SANES vulner anostra tuis.
O da CHR ISTE mori mundo, tibi vivere soli:
Mors tua perpes crit vita salusque pijs.

FIde, SILEque Deo pius HîC Friderice: RENATVS
Nempe FIDE, Domino, CVRRIS ad astra silens.
Sancta FIDES SANE RELVIT pia pectora CVRIS
Omnibus HiC: coelo denique sola beat.

PRome CHRISTE LVES: CVRIS EN SANIOR adsuno
Ipse FIDE: mentis certa medela fides.

LAurus Apollineis semper viret inclyta chartis:
Felix, cuius in his nomina seripta vigent.
Ipse VIRENS CHARTIS HINC Phoebi, cultior arte.
Iam lauri VELES tempora fronde sacrae.
Sunt tibi, sintque precor merita vivtute parentes;
Cumque opibus priscae stemmata clara domûs:
Ingenio par sit genius studiumque laborque:
Par et virtuti sit data vita tuae:
Charus eris Phoebo: Musae tua nomina cedro
Inscribent: tuus ut sic reuirescat honos.
Longa VIRENS HINC LAETERIS quoque tempora CHARVS:
Laetetur laeto te tua tota domus.

QVi fuer as praesens mihi semper charus, AMARIS
Dissitus A VISV PLVS mihi, chare Parens.
Chare Parens, et luce magis mihi chare cupitâs
Quando peregrinus Musica castra sequor:
Quid mihi nunc fiet, toto procul orbe remotus,
Regna poli quando mortuus alta subis?
Cernere praesentem licet haud; sed amare licebit
Absentem; donec iungar et ipse tibi.
(Quod precor et spero) coelo sublimis in alto:
Grata sit ô pietas haec mea, gratus amor.
Tam procul A VISV PLVS ipse remotus AMARIS:
Musarum sit et ô testis amoris honor.

SIs verbi CLARVS SACRI VSV, FINE beatus:
Post obitus CANVS CELIS sine fine FRVARIS:
Apta frui celis, mens verbo dedita sacro:
Caetera NIL CREDAS vulgi, Francisce, FAVORI.

SI, nisi quae firmae constantia retur, habenda est
Nulla locis, rebus temporibusque fides;
Pluribus exemplis monitus, Francisce, FAVORI
NIL CREDAS: nihil est, quam levis aura, fauor.
Aura levans, simul aura premens, ut pondera lances:
Tam grave nec plumbum est, tam neque pluma levis.
Scilicet Aeoliâ volat haec titubanter ab aulâ,
Saepius aduersis concita turbinibus.
Naufragia ambiguis multi fecere procellis,
Aequora quos anceps traxit in alta favor.
Has ut declines, flatum inter utrumque tenendae
Res, locus et tempus dant documenta viae.

VT fidis harmonicae fidei concordia par est;
Corruptaeque fidi par temerata fides:
Sic animus compar in amico surgit amici:
Sic animus dispar hostis in hoste ruit.
Tu numeris ORNAS CVRA Francisce FIDELI:
Quos ALACRI FVNDIS rhythmicus ORE tener.
RARA FAVENS CORDI Franc Alemanna, LYRA.
Iam LYRA FACVNDIS ERO: tu sacraris honori
Principio: LAVDI mox ego FINE SACROR.
SIC LAVRI FER DONA, polo fruiturus, Averli:
Sic CAELI DONIS lauriger ipse FRVAR.
Nam tecum mea, ceu mecum tua France triumphat
CLARIOR VNA FIDES, clarior una fides.

Vol. Quae? praesaga mali? cuias? inimica quietis?
Vir. Virtus coelica sum, cui labor est requies.
Vol. Cur tibi sola comes sugienti vilis egestas?
Vir. Pauperies hilaris quod mea chara Deo.
Vol. Grata libido mihi, luxu contenta viresco:
Vir. FINE SACROR LAVDI, sed tibi meta pudor.

MAgnus ut ingenio, sic magnus es arte, fideque
Magnus, et eloquio consilioque potens.
Solunus patriae, magnae SOL Caesaris aulae,
INGENIO FINGENS FIRMA, serenus OVA.
EN MAGNVS FAVOR, et LONGE tibi maximus VNI
Firmat amor FISO IVS sine labe sacram.
Imperij tibi cura sacri, VVOLFGANGE, in vandi
Cum populo ac magno Caesare sola manet.
Te populus redamat: favet et tibi Caesar: et una
Te colit imperij concio tota sacri.
Tu quoque iam mihi Sol affulge luce serenâ:
Mutuus hoc exstet pignore noster amor.

IVre vales, et iure gubernas Caesaris aulam:
Et tua Cecropia pectora voce madent.
Mirarisne alios, cum sis mir abilis ipse:
Cui Themis, et Peitho, Phoebus et ipse favet.
Macte animi VVOLFGANGE, sacerdos iuris et aequi:
Aequum IVS OMNI FER sine fine bonus.

SVnt duo, Ius et Vis: sibi sed contraria multum:
Si vim ius sistit, fit Dea Iustitia.
Sic tu Iustitiae magne ô Sigemunde sacerdos,
Iure VIGENS, ES VI MVNDVS et aequus HERVS.
Imperij sacri cancellos iure sacratos
Quando regis, cor et es Caesaris osque sacri.
O MVNDVS SERVES IVS aevo IVGE perenni:
Iustitiae vigeat te duce semper honos.

AEqui CVRA bonique CIBVS ceu dulcis et escae
Grata placet IVSTO cum pietate viro.
IVS ACVIT SVB COR de bonus vir semper et ore:
Eloquio pariter consilioque potens.
Sic IVSTO tibi CVRA placet quoque iuris et aequi
CVRTI, ceu sano dulcis in vre CIBVS:
Quem rapit esuriens arenti fauce viator:
Aut inopem vexat quem violenta fames:
Tantus amor recti, iusti reverentia tanta:
Ingenio pietas nec minor ipsa tuo.
IVS ACVIS SVB COR de bonus vir semper et ore:
Eloquioque simul consilioque vales.
Caesaris hinc sapiens cor et os laudaris ubique:
Dum bene Romano consulis imperio.

LEgis vis est vana: silet ius inter et arma:
Ac vi ius premitur, iuris et almus honos.
IVS AN RE LEGI DAS, Iuris magne sacerdos?
DA SANER, vigili IVS bene mente LIGA.
Euge! LEVA DIAS aequo moderamine leges
GNARIS: sic auctor iuris es ipse bonus.

LEgis es observans, et Regis: laudo: perennat
Sic REGIS SERVANS, et BENEDVRAT amor.

QVod PVRVS A sancta DEI clues FIDE:
PVRAque DIVES quod Deum FIDE colis;
Quem mentis agnitum PVRA VIDES FIDE,
Sic RVPE Christi DIVA perstet ut FIDES:
Quod diceris, vere es DAVID charus DEO,
PEIFERE. Te praesens Dei iam gratia
Cunctis referta commodis vitae beat:
Aevo magis deinceps beatura altero:
Frui Deo, Deumque hibere quo datur
Totum, perenne purae fidei praemium.
Quid ergo mirum, DE PVRA purum FIDE
Ceu fonte si promanat IVS aequum bonum?
Quod dicis, et tueris, et reddis probe;
Pro dignitate cuique ius tribuens suum;
Antistius saecli tui, vel Scaevola:
Magni cor osque Principis quo Saxonis,
Et norma sancti quo Senatûs, et fides,
Integritasque gentis sancta nititur,
Praesentis Astraeae fulcro ceu maximo.
Macte ô vir ample! macte tot felix bonis!
FIDE pius SVPRA VIDE: coelo fides
Cognata: terris hinc FIDE SVPERA DIV:
Coeloque semper E FIDE DVRA PIVS.

PRincipis os divum: sunt Principis omnia diva
Iussapij: DEFER tu quoque DIVA PIVS.
Muneris ac tanti curas, Peifere, labore
Atque FIDE SVPERA, cum pietate, DIV.

QVod PVRA, Peifere, FIDE sis DIVES: id ipsum
Sat mentis monstrant candida iura tuae:
Qua me quaque alios, qui Musica castra sequuntur,
Complexus, nymphas provehis Aonias.
Sit dives, quemcunque opibus fortuna beavit:
Et vel possi deat mille fluenta Tagi:
Hae verae sunt divitiae, quas pura paravit,
Virtutis solidae munere fulta, fides.

MVnere linguarum et facundae flumine Suadae
Dives es; ingenio dives et arte simul.
Maius at est multo Peifere quod optime divûm
Praesidio PVRA DIVES es ipse FIDE.
Haec te namque polo vehet: illa sub orbe perenni
Nomine te clarant progeniemque tuam.

PRo RVPE est tibi DIVA FIDES, qua scandis ad astra,
O patriae rupes Pieridumque decus.
RVPES DIVA FIDE gaudet: non gratius illi
Est opus, amplecti quam sacra dona fidê.

NIXA est DIVA FIDES RVPE, hoc est, dogmate Christi:
Coelestem qui se nominat ipse Petram.
Amplectenda fidê sacra Petra est: firmius est nil
Rupe: pio satis est firma columna fides.

DIVA Astraea FIDE RVPES immobilis exstat:
Nam vere nulla est iustitia absque fidê.
Haec dicti et facti est constantia: qua sine nec res
Priva diu, nec res publica stare potest.
Nititur Astraea DIVA, ceu RVPE, vetusta
Sancta FIDES: sic has mutua vincla ligant.

SOla fides meritum Christi complexa beatum,
Acterno iustos nos facit esse Patri.
Hinc nobis aliquod ius ortum est, iureque coelum
Accipimus meriti munere CHRISTE tui.
Et tamen accipimus gratis. nam gratia nobis
Nulla venit, pure sit nisi sola fides.
Pura fides, adamantina spes, dilectio vera,
Haec tria perpetuo foedere iuncta manent.
Nil tamen est iuris de spe, vel amore. sed uni
Vni inquam fidei est attribuenda salus.
DIVA FIDES PVRE Christo servanda, sine omni
Mente vaga, aut meritis, aut dubitante metu
DE PVRA sic ergo FIDE IVS provenit, inquis:
Et Christi meritum non tamen inde cadit.

DIVA FIDES PVRE servat promissa: nec ulla
Res magis humano congruit officio.
Fallere namque fidem grave: nec mortalibus usquam
Alma fidê longum stat titubante salus.
Frangere qui pacta, et tenues spes linquere amici
Ambiguâ gaudet per notha verba fidê:
Non domus aut coniux illi vel vita manebit
Vnquam expers luctûs tristitiaeque gravis.
Nempe vagum violata fides aget aequore semper,
Aut tellure aegrum nocte dieque premet.
IVS oritur PVRo FIDEi DE fonte salubre:
Sic vere nullum est ius, ubi nulla fides.

SI quos pura fides hîc et mens conscia recti
Ornat, in aetheriâ praemia sede ferent:
Tu quoque post mortem, Peifere, veheris Olympo:
Iamque FIDE PVRA coelica regna VIDES.

NVnc quod egere VIDES, Peifere, hoc tempore Musas:
Ac PVRA miseris auxiliare FIDE:
Symbola fers collecta tuo de nomine vera:
Quae tua perpetuâ nomina laude vehent.

MVltum cura potest, solers industria multum;
Publica si res sit MARCE gerenda bene.
Quam bene, Marce, GERENS CVRAM sic REBVS amicam,
Aulas eloquio consilioque REGIS!
Macte animi felix, vir maxime! Fors bona laudi,
Virtutique favet Gloria fida tuae.

SIs magnus licet orator, iurisque peritus:
Sis licet ingenio dives, et arte potens:
TV tamen egregium, EGREGIVS quoque divite Musâ,
CARMEN, et Aonium SCRIBIS et ipse melos.
Musa favet Peithoque tibi Pallasque Themisque,
MARCE; simul Phoebus Mercuriusque favet.
Te Schola, te gaudet Respublica, Praeside magni
Te partier gaudet Curia sancta Ducis.
Applaudit Pax alma, Quiesque Fidesque, Salusque.
Sanctaque Libertas, Relligioque Dei.
Sit bene sit tibi MARCE diu: patriaeque superstes
Consilio prosis auxilioque tuo.

ET gregis, et rerum cessit cui cura fidelis:
Praefecti digne munia sancta gerit.
Marce, GREGEM CVRANS BIS sancte, Principis VT RES,
Dirigis eloquio consilioque tuo.
Cura tibi duplex duplicem promittit honorem:
Certa salus rerum te duce, certa gregis.

COnsilij, MARCVS bene GERSTENBERGIVS orans,
CERTVS GERMANIS REGIBVS auctor adest.

GRatiolae grato quid amore est gratius usquam?
Pectore quid Charitum charius esse potest?
INSIT Diva CHARIS, pia Gratia: DESIT amico
Omne MALI VIRVS, lis et amara bono.

SI quisquam bonus, aut si rebus verus habetur
Iuste, TVIS REBVS VERVS es atque bonus.
Ius aequumque bonum colis, osor fraudis iniquae:
Quodque colis, fidus consulis, atque doces.
Ipsa adeo regit os et cor Themis alma Diceque
Teque suum mysten utraque Divae colit.
Quod geris, ergo geris bene nomen amabile IVSTI:
O quam iustitiae laude vigere pium est!

MErcurium Baccho, rel Musam iungere dulce,
Ac vino lepidos associare sales.
Crede mihi, BACCHO MEL sobria MVSA fit VSIS:
Fit condimentum nobile sermo cibis.
Melle tibi fluit os, SAMVEL, stillante disertum:
Eloquij vis est Musica tanta tui.
Ceu Venus et BACCHVS, sic VIS est Musa serenans:
Aeternum cantat sie tibi MVSA MELOS.

SOlus HABES MVSAM, sis CVI SOL, Phoebus, Apollo:
Te duce sic Musae summus habetur honos.
Cultor ut es Phoebi, Phoebi sic semper alumnos
Diligis: et Musae Phoebus es alter herus.

OPtimus est flos Iustitiae: viret omne per aevum:
Multa solo confert commoda, multa polo.
Iustitiae TV FLORE VIRE HIC, Michaele, sacerdos
ALMVS: consilio rector, et ore, Ducum.
Sic felix, sic prosper eris, vereque beatus:
Nescia iustitiae gloria sola mori.

Ovis quanta tua est, VIRTVS! ô gloria quanta!
Nil humile, abiectum nil tibi Diva placet.
CAELVM VIS VIRTVS: tua vis est proxima coelo:
Vnde venit, coelum Gloria rursus adit.

MVsas Musarumque colit MEGABACHVS alumnos:
Musarum Phoebus sie pater alter erit.
Musarum Phoebus celebrari carmine dignus,
Inter Gratiolis agmina iuncta sacris.
MVSA VIGIL PHOEBVM EDVLCES Parnasside LAVRV:
Gratia quam Clarijs blanda rigavit aquis.
Perpetuo floret laurus: sic floreat ipse
Perpetuo dignus Phoebus honore coli.

PAlpitat in tenebris iudex, sine iure ministrans
Iustitiam: AH! INGENS IVS voco LVMEN ego.
Et merito: rectae ius regula normaque vitae:
Quae facienda iubet, quae fugiende vetat.
O micet hoc longum verbi cum lumine lumen:
Iustitiae sacer, et sit pietatis honos.

COrpus et ingenium sanum duo maxima dona
Henninge: INGENIVM nobile SANVS ALE.

IVSTE RES CVRAS Themidis, Gualthere, DVELLO:
Aulas veridico qui regis ore Ducum.
Tu VVLTVS HILARES DES HVC RE semper amicis:
Praedicet ut grato te pius ore cliens.
Iustitiae laus magna, minor nec gloria mentis
Est hilaris, populus cui favet atque Deus.

MVsae grata Themis, Themidi quoque Musa: peribo,
MVSAM NI GERIS HOC tu, Ioachime, SINV.

INGENIO SANVS, ceu corpore, menteque sanus,
Ingenio sanos menteque rursus AMA.
Ingenium sanum, mens est cui denique sana,
Quae facit, haec sane sic homo cuncta facit.
Quae mala sunt aut aegra, resanat pectore sano:
Quae bona sunt, aegrâ praecauet ipse lue.
INGENIO SANVS sic tu facis omnia sane:
Commoda dum populi, lane, fidelis AMAS.

QVid virtus? Cubus est: quia labi nescia virtus,
Perstat firma diu quolibet ipsa loco:
Sic cubus est vir et ipse bonus, virtutis amator:
Pectore qui constat menteque rite sibi.
Totus et in se perfectus, teres atque rotundus,
Perpetuo similis noscitur ipse sui.
Talis es, et tantus quoque vir, Bordinge: cubique
Instar habes firmam iactus vbique basin.
Virtutisque CVBO BONVS omnia DIRIGIS acta:
Menjura hinc virtus cuique, bonusque vir est.

IVs, BORDINGE, Themis; mentem Natura benignam;
Eloquiumque tibi Suada decora dedit.
Alter es hinc BALDVS: COR et hinc quoque diceris AC OS
VLRICI ducis: hinc cuncta BENIGNVS agis.
Viue diu felix Patriae, patriaeque parenti:
Atque decus Musis sis columenque pijs.

MAgna boni SENSVS VNI tibi CVRA redundas.
HENRICE, eloquij robore fuita tui.
Par est eloquio prudentia: Pallas et ipsa
Certatim, simul et Suada Themisque fauent.
Quid? quod Apollo fauet cum Musis ipse nouenis?
Nobile de cuius concinis ore melos.
SANCTVS vt in CVRSV vitae: sie sanctus, et vna
SANVS ES IN VERSV scilicet ipse tuo.

IVstitiae sanctae cum sit tibi maxima cura:
Et par huic pietas relligioque Dei:
Nempe VEL HIS ducibus BENE quod IVS utile CVRES.
Sat liquet: et nomen resque fidesque probant.
Quando Palatini sapienter Principis aulam
Sic regis: eloquio, iuris ut arte, bonus.
O vivas HENRICE diu, vivasque beatus:
REBVS et HIC animo IVS sapiente LEVES.

LEgibus HIS ut sum BENE, Christi munere solo
VSVS: sic CREVI tot bonus ipse bonis.

IVstitiae Sol Christus in aethere: iuris in orbe
Tu SOL RE SANCTVS, Iustitia alma, VENI.
Iustitiae simul EST, et sancti iuris, et aequi
INque SCHOLA NERVVS sat bonus, inque foro.

TV REGI DVRAS HIERON, Hieronyme, MVSA:
Ius Themis, os donat Suada, Thaleia melos.

PROSIT docta MANVS melius tua iuris ut ARTIS
Cancellis spretis, praedia docta colis.

COnsilio meliore beas qui principis aulam:
Semper et HVIC melius MEL GERIS ORE pius:
Si pro barbarica, MELIOREM voce Latina
Te magis indigetem, nunquid ineptus ero?
Haud reor: ut MELIOR sis, stillat dulce MEL ORI:
I, MEL et ut RORES tempora multa, VIGE.

MEilificent in haris alij: mihi mella per aras
Lecta placent: ERO MEL IN ARA,
Dum mihi vita manet, REGIque GREGIque cicadas
Hinc Deus ô abigas inertes.

IVS Themidi CANIS, et doctis fers sacra Camoenis:
O maneat CANIS VIS diuturna tuis!

CLarat sancta Fides: en! REGI FIDVS vbique,
Clarus et in mundo VIVO, beorque polo.

SI pietas, virtus, ars heroem inclyta format:
SVM VERI HEROIS nunquid et ipse ANIMA?

PRompta MANV NIRES, OS dicam semper INANE:
Rem volo, non verbum: re sine verba nihil.

LIber homo sat haber, quod agat, si iuris et almae
Iustitiae satagat dogmata sancta sequi,
Iuris amor cui iustitiaeque fit vnica cura:
Ille homini, pariter charus et ille Deo.
Sic a LIBER SATAGATIVS REGI aequale Senator
Dicere, consilio promptus et ore simul.
Nempe vir hic vere bonus est, vereque beatus:
Commodat ille homini, commodat ille Deo.
Talis es et tantus, SCHVZI; tu Regibus aequâ
Ius satagis liber dicere lance sacrum.
LEGIBVS augendis HESIT tibi CVRA fidelis
Sic Rex, sic debet Lex bona multa tibi.
Plaudat io Themis, Eunomieque, Diceque sacrata
Plaudat io! GRATIS LEX pia iura BEET.

SI laus e duris et gloria surgit honosque,
HENRICE Aoniae fautor amice lyrae:
Qui durat duris in rebus, victor honorus
Hinc abit, et verae praemia laudis habet.
Sic tu PLVS DVRES duris in rebus et ipse:
Hîc laus, HIC HONOR, hîc gloria vera manet.

COETV CHARA VETVS Phoebeo MVSA triumphat:
Applaudit triplex associata Charis.
Musa tibi sic chara placet, Matthaee; placetque
Chara charis: rursus Charus vtrique places.
Si cui Musa fauet, soror et Charis aemula Musae:
CVRAS HAC MVSA vitet, et vsque VETET.

SIt vati fortuna comes: sit Pallas amica:
Phoebus dux: Charis Ars, Suada ministra triplex:
Consultor sit Mercurius: sit Iuppiter vltor:
Et sit Musa quies, sit quoque Musa labor.
HAC MVSA vates CVRAS vitetque VETETque:
Sorte suâ, laetus spe, satîatus eat.

PLVS GREMIO IVS CVDO meo, sit vt vtile vitae:
Nam ius absque bona nil ratione sapit.

SYDVS ut, IN GREMIO PIVS emicat aetheris haeres:
Cumque Deo vivens gaudia vera capit:

SAncta Themis cor iure tuum rego semper amica
SVB ME sic DVRAS TER bonus ipse BONIS.
O dures et adhuc multos longaevus in annos:
Sis et ô Antistes iuris in urbe meus.

IVris et eloquij si quem Natura peritum
Arsque facit: merito dignus honore cluet.
Iuris et eloquij sic te Natura peritum
Arsque facit, NERVI: te decet amplus honos.
EN ut habes OS IN RE SVAVI, Iane, disertum!
SERVIS AN VNI sic bene quaeso foro?
NI OS SVAVE sit, IN RE frustra sudet agendâ:
Causis OS RENVIS sic et INANE fori.
I Felix ô, NERVOSe IVS ANNVIS aequum:
Eloquij currant flumina longa tui.

FRaus ius saepe premit: fraudem ius arguit: et tu
Per fraudem LVSO IVS bene TRADE GREGI.

MVlta Themis debet tibi, iuris sancta magistra:
Quod studio tanto iusque bonumque colis.
Multa simul Musae, debent tibi multa Camoenae
Patrono, tantâ quas pietate foves.
O ingens meritum! redamat te Phoebus amantem
Musas, et meritum laudat ubique tuum.
O MVSIS DA sponte SACRIS sua praemia laudum:
Phoebeaque coli MARCE merere lyrâ.
O SI CARA facis MVSIS, si grata Camoenis
Ocia, te manet hinc non moriturus honor.

SVB TE IVS pietasque viget, Ioachime, magistro:
O SVB TE vigeat IVS pietasque diu!

VIta quid est? dolor et metus, et mare grande malorum:
SPE tamen atque fide FVLTVS id omne LVO.

IVS VEXANS VENIO: verso sic nomine, VVEXI,
Iactas. quid? vexat ius tua cura sacrum?
Sic puto. namque bonâ quae fit vexatio curâ,
Mox intellectum iuris abunde dabit.

ARS, vitae custos: ARS COELVM VERSVS honesta
Sublevat: et CHARO praebet honore frui.

TAm lepido sale quod ludis, salsoque lepore,
Doldi, tu LVDI DOS mihi sola places.

IMmortalis vis animi immor talia curat:
Viuitur hac solum: caetera mortis erunt.
Quoque sapit divina magis, divinior hoc est:
Solaque divina est vivere vita Deo.
EN! divina colens HIC ES DIVINVS et ipse
Gumhere: una placet vivere vita Deo.
Vive Deo: Deus est animus: divinus et ipse es,
Si vivens animo sit tua vita Deus.

CVIAS sim, quaeris? CVIAS sum nomine Francis
Genteque: sed CAIVS iuris in arte feror.
IVS ACVI CATVS, haud minor ipso denique Caio:
IBO solo clarus, clarus et inde polo.

CAIVS IVS ACVIT BOnus (en!) Cuiatius: hinc IVS
Ipse suum CAIVS rite VOCABIT herus.

CAIVS OBIT IVS mentis ACV Cuiatius alter:
CAIVS et hic OB IVS CAVIT, vt ille, bonus.

MEnochij sub corde latet ius omne. quid? imo
IVS simul OMNE sit HIC, est vbi MENOCHIVS.

SIc BEO IVS HOC ore MANVque disertus vtrinque
Par et doctrinae consilijque fidê:
Laudibus aeternis illustris ut audiar ipse
Scaevola iam saecli Sulpitiusve mei.

IVris es antistes: Astraea, Diceque Themisque
Te colit: HIC et (IO!) MVSA diserta manet.

QVam BENE IVS, Matthaee, VOCAS HVC ore diserto,
ET MVSAS, studijs qua viget ora bonis!
Musis gratus amor Themidis, Themidique vicissim
Musarum solito foedere constat amor.
Musarum sacer antistes Themidisque Sacerdos
Te saeclo nostro dignior ecquis erit?

VItae summa brevis prohibet spem ponere longam
NASCIMVR HOC FATO NOS ut moriamur ab uno.
Perpetuae vitae spes manet una Deo.
Mors hîc nulla timenda magis, nec funeris hora:
Dulce mori mundo: vivere dulce Deo.

FIsa Deo mens, et recti sibi conscia, laudum
Praemia fert terris, praemia digna polo.
Integer, et FISVS superis, Hotomanne, CORONAM
Sic Clarij CANTVS ipse merere sacram.
Ius decoras scriptis, CANTVM pietate CORONAS
FISVS, et eloquio docta Pylaea beas.

PRo merito patriae licet haud te fiscus honorat:
Exsul dum patriam pro ptetate fugis:
Munere tu FISCVM CANTVS et iuris HONORAS
Ipse tamen: dum ius cum pietate doces.
Perge, Deoque silens age FISCVM SANCTVS HONORA
Iugiter: in coelo praemia certa manent.

LEgum honor es, Basili, Iuris basis: euge! docendo
Iure BEAIVRIS, ceu BASIS una, LACVM.

MEnte vales, Cisnere, dolo sine fraudeque, teste
Nomine; SINCERVS semper es ALCINOVS.

NOminis haec elementa tui CISNERE disertim
Transposuit Natura sagax: studione vel arte
Fecerit, occultans: artem studiumque Minervae
Expertura meae. SINCERVS es atque fidelis;
Theseaque fidê non te sincerior alter:
Theseas immo inter tu sincerissimus omnes.
An non te Musae inscribant Amarantide cera!

LItterulas totidem plane et CISNERVS easdem
Quas SINCERVS habet: collige, certus eris.
Et bene: cui sincera fides, mens vitaque tota est,
SINCERI nomen convenienter habet.

MEnte simul calamoque LACONIVS CERNIS et VSV:
Quod seribis, dicis quod catus, atque doces.
Laudo Laconismum CISNERE: perenne sit opto
Mentis et ingenij semper in orbe decus.

COrde VALENS FORTI Genius tuus hîc SERET VNVS,
Forstere, Astraeae commoda multa sacrae.
Iure madens, varioque togae limatus in usu,
Ius sacrum calamo clarus et ore seris.
FORTIS VT hîc VERNES longum Forstere VALENSque,
Det Deus, et salvum te sinat esse diu.

MVSALYRAE GENVS omne colit: lyra te quoque Musae
Docta iuvat, SAMVEL. quid fit at inde, rogas!
Musarum GRYNAEVS amator Apollo lyraeque:
Quam bene GRYNAEI nobile nomen habes!

SVAVE MEL est GRANIS: paleas Grynaee relinquis:
Colligis ac iuris sic bene grana sacri.

THure precum gaudet numen fideique GEORGI:
THVS OB hoc EGREGIVS nempe COR ipse places.
Sanctâ rite fide numen colis, ac prece sanctâ:
Corde sub egregio fasque piumque viget.

SVada, Themis, Virtus, faret Ars cui, Relligioque
ORTVS an HIC DIVO SVB GREGE, numen habet?

EN! Clarij GREGIS alter VT in CVBO pervigil HEROS:
OBGREGO IVS RECTVS nec sine laude sacrum.

LAVS pietas, virtus tibi laus, doctrinaque laus est:
INque BONO quod COR triplice grande TENES.
O trias alma boni! quid, IANE beatius illam,
Sanctius aut poterat nobiliusque dari?

IVS CLAVO recto TV NES VIGIL: arte diserta
Tandem per te ius incipit omne legi.

MVltis saepe petunt multi constanter amari:
Esto: sed multis posse placere grave est.
PLVS AMER ipse PIIS AC PVRIS, pectore purus
Ac pius, et purae sic pietatis amans.

PAmphilus es: sic charus es omnibus ipse PHILIPPE,
Mutuus istud amor notus vbique facit.
PAMPHILVS I bene PER SECVRA, merere triumphos:
Sis maneasque diu perpes ut orbis amor.

QVod possum, BEO IVS, sic GRATVS FINE futurus:
AEterno meus ut tempore vivat honos.

OFficio nihil est studioque fidelis amici
Charius, ex cepta relligione Dei.
Tam BENE cum studia IS BONA SOLVIT amicus amicis:
IBIT SOL SANO dum BENE, charus erit.

ES bonus: euge! diu supera, divûmque per oras
Laude VOLA. fas est: SIT BENE nempe BONIS.

SYDVS EGO Themidis IVS FVNDO RITE sacratum:
Me duce qui discit ius bene, corde sapit.

PLVS ACVIS IVS voce sacrum calamoque disertus:
PACI IVS ne sit LVSVI, id omne caves.

MArs ubi regnat atrox, PACI IVS LVSVI habetur:
Militiae leges inter et arma silent.
Tunc merito Iuris, PACI, optime dixeris auctor:
Quam male IVS ACVI sedulus ipse LVPIS!

TAm bene quando SAPIS REBVS, ius utile SANCIS,
Ceu NVMA iustitiae lux Sophiaeque sacrae.
Iuridicus PIVS usque MANENS age iuris ABVSVS,
SARCI: iudicij quos videt omne forum.
Sic coelo Themis ipsa, solo te Musa sonabit:
Quam tibi sancta Themis, tam pia Musa favet.

QVam MALe IVS sanctum MAMVS ANTEIT visque rebellis!
Aequm plus valeat robore, IVSque manu.

SVnt bona magna Dei, mens sana in corpore sano,
Sanaque relligio: sunt bona magna Dei.
Ipse DEI, dum vivo, BONO, precor his quoque NERVIS
SANER, et his felix glorier esse bonis.

REGNO sicNE SVO IVS SERVAS, Iane, togatus?
Laudo: Iustitiae sic mihi Praesul eris.

COnsultos inter, Petre, PANTV IVRIS ES alter:
Haud miror, SAPIENS TV quod, et ipse VIR es.

PAx soror est Iuris: Themide vtraque nata parente:
Et ius pax, pacem ius sine fine decet.
Sic ius pace bonus, pacem rege iure Iacobe:
PACIS et OBSERVAIVS super orbe diu.

MArs acie, Themis ipsa foro gerit arma diserto:
Militiae duplex hinc solet esse genus.
Altera decernit, decertat et altera bello:
Sed suus ex aequo quamque tuetur honos,
It coelo virtus armis spectata togaque:
Clarius haec quovis syaere lumen habet.
Militat Hippolytus Themidis sic doctus alumnus:
SYDVS et hoc BELLO tam CVPIT esse POLI.
O factum bene! sancta Themis quem dotibus ornat
Omnigenis, coelo Gleria laeta beat.

AVlis es SERMONE scholisque hîc NOTVS et ARIS:
SANVS et est suaui SERMO NITORE tuus:
O sano SANVS fluat hic tibi SERMO NITORE,
Stromere, et sano duret honore diu!

IVris iustitiaeque bonus consultus haberi
Qui cupit: hic iuris non modo semper amans:
Sed mage iustitiae cupiat studiosus haberi:
Pro merito doctus reddere cuique suum.
IVS BENE DALVCI, Daniel, sic LENE bonumque:
Iustitiae cultor, non modo iuris amans.
SIC LVCES IN LAVDE satis BENE clarus: honorque
Maior iustitiae, quam tibi iuris erit.

OPtima gymnasia est vitae, alma professio iuris:
Apta homini, populis commoda, grata Deo.
Tu GERIS IN CVRIS IVS, ceu PVGIL impiger, aequum:
Consultus simul et voce manuque doces.
Sic ius, PINGICERE, tibi se debet, et ipsa
Iustitia. ô pugilis nobile pancratium!

MAgnus honos iuris, pietatis maior in orbe:
Tu PIVS IN CVRIS ius REGIS ipse VIGIL.

LVceat ut clare, PLVS IVRI SVGGERIS IGNIS,
Pingiser: hinc famae lux tibi clara micat.

LIBER IVS dicis; scribis IVS LIBER et ipse:
Iustitiae dictat IVS LIBER omne tibi.
LIBERII sic omen habes cum nomine verum
HOFMANNE: et liber iuris hic esto liber.

LAr est cuique suus, genius suus, et suus intus
Spiritus: hoc verum famaque resque probat.
Lar sic Suada tibi tuus est, Arnolde, Themisque:
Illa dat eloquij, iuris at ista decus.
LAR cum sit tuus hic, geniusque, et spiritus, ORA
Eloquio pariter iureque NVDA REGIS.
Gratia te pariter comitatur honorque docentem:
Sic EHRENHOLDI nomen et omen habes.

DEgener est, licitos qui spernit et odit honores,
Degener est. EN! DVRA nimis RES GLORIA: pauci
Qui decus hoc cupide multo peperere labore.
Scilicet ex alto terras irrorat Eous.
A superis venit omnis honos: sua sed bona cautus
Non nisi prostituit coemenda laboribus aether.
Sic Arnolde, piae virtutis inire sacellum
Haud tibi displicuit: nunc fana beatus Honoris
Ingrederis victor spolijs ditatus opimis.
Quot mare volvit aquas, quot sidera pascit Olympus:
Tot precor egregijs bona, tot mala deprecor, ausis.

QVod pius ac probus es, quod iuris cultor, et aequi:
EN! VIVVS COELOS mente Iacobe SVBIS.

CVrae tibi ius est, pietas tibi cura, fidesque:
Clarus es hîc, LVDES sanctus et inde POLO?

OMnia vincit amor: constans labor omnia vincit:
Sed labor ingenuus, sed sit honestus amor.
Nempe LABOS ET AMOR NERVVS fit VERVS agendi:
Cui comes est virtus, gloria, laus et honos.
Musae dulcis amor: Musae labor omnis honestus,
Ac Themidis: famae praestat uterque decus.
O igitur tantos SERVET LABOR VNVS AMORES:
Quos tibi conciliat Musa, vel ipsa Themis!
SERVET et VNVS AMOR rursus sine fine LABORES:
Ac Genius coeptis adsit ubique bonus.

SVnt qui nefas hoc esse non magnum putent,
Si flamines doctive distent moribus.
Sed vt pares et congruas sententias;
MORES ita ARS VNOS salusque HABERE VVLT.

MVltos amasti forte quondam tu puer
REVSNERE: qui dudum calor deferbuit.
Amicitia, quam nunc colis, semper manet.
Nam SERVS AMOR HABET futuri NERVVLOS.

LItem ius parit, an lis ius? si nulla sit usquam
Lis mala, ius vigeat nunquid in orbe bonum?
Lite prior quamvis sit ius, ceu regula vitae:
Sit tamen et litis sancta medela malae.
An bene non HENRICE tuo sub nomine dicam?
LIS CVRA BENE: IVS (en!) super orbe VENIS.

SIs BONVS ô SVAVI, sis suavis amicus AMICO
Ipse bono: ecquid erit suavius aut melius?
Sic BONVS ipse tibi sit AMICVS IOVA, Iacobe:
Ex solido iam sic asse beatus eris.

IOVA BONVS fidusque malis in rebus AMICVS:
Is faciet, MONAVI, quae facienda putas.

QVid miserae vitae mens vsta libidine langues?
Quandoquidem nihil est, sit nisi, dulce, malum.
Error et hîc merus est terrorque: et carcere longo,
Seruitium pateris corporis aegra tui.
Tunc ego membra novus, tunc tu sine labe nitebis:
Sede VIAS divûm cum semel IBO NOVAS.

HAud esse vir malus potest,
Est CVIVS ANIMVS A BONO
Pendens: et ad bonum refert,
Quae cunque agit, vel cogitat,
Aut dicit. Haec stat unice
Semper viro sententia:
Vt arte Musae floreant:
Hoc orat, hoc et consulit:
Committit eventum Deo:
Et cum Davide Symbolum
Suum, IPSE FACIET, accinit.

TE vatem Phoebus, celebrat Themis ipsa patronum
PASCASI: PASCAS IVS milos vsque canens.

THESAVROS PACIS verso mihi nomine SVDO,
Dicis: dum libris, mi Theodore, vacas.
Ni Patri imponas, iam te, Theodore, patremque
Vno ita THESAVRO PASCIS amice DVOS.

INTE fulget HONOS morum (EN!) GRAVIS optime Iane,
Splendida sic VNISGESTA IN HONORE tuo.

PRomerito praesens gaudens bene dignus honore:
SAT felix et ABIS nunc IN HONORE TVO.

ARte vales, simul et rerum vsu caellidus: ITO
HEROS TE digno DOCTVS honore BEAT.

PHOEBO TV NATVS, STAS VIR bonus, utilis urbi:
Phoebicolam solido sic pede stare decet.

VIRTVS EX VERO durat DONATA LAEORE
Illa beat coelo sola, beatque polo.

NAscimur et morimur, sic mundi CVRSVS IT unus:
Vinimus aeternum, CVRSVS IT inde poli.

MVsarum sacros Hieron legit undique flores:
Masarum sacer hinc dicitur esse procus.
Tu quoque Musarum flores dum carpis ubique
Instar apis, succos gignis et inde bonoss
Fallor? an es Phoebus dux, Arconate? noreni
An HIERON, MVSA NATVS, et ipse chori?

SAlvitae Charis est, et mentis vera voluptas:
Iucundosque PARIT sic CHARIS VNA SALES.
Sic Charitum fer sacra choris, ut ameris, amicis,
SACHARIA: sic te Gratia chara beat.

MAgna tibi cura est peragrandi saepius orbis
RAMVISI: visens sic mare laetus ovas.
Sit mare triste licet multis, plenumque timoris.
Semper GAVISVS LIBER es ipse MARI.
Providus ac sapiens hinc factus, et alter Vlysses,
Consilio procerum nunc quoque regna beas.

QVam misero longa est in terris vita, vel aegro:
Tam BREVIS IN SANO corpore vita venit.
Sit quamvis haec VITA BREVIS, sat longa putanda;
Si bona, si pia sit, fineque clausa bono.
Bis vivit, bene qui vivit: sic praemia vitae
Illius pietas semper et huius habet.

CHARVS es AB CVRA MVSIS: quia carmina cur
Sunt tibi, quae dictat dexter Apollo tibi.
Charus es a cura Themidi quoque Iuris ob artem:
Laureola decorat quae tibi dulce caput.
O Musis valeas longum Themidique precabor.
Laureolae partus iuge perennet honos.

MVSAS CVR HABVI CVRAS? quia saecula donant.
Cur est culta Themis? spem quia praebet opum.

LVCVBRAS solerter, AMASque PVRE
Melleos dantem moduios THALIAN,
Ac satam coelo THEMIDEN, verenda Iura docentem.
Iamque sic laetus quod OVAS, Deaete
(Ecce!) donarunt duplici coronâ:
Gratiam sic iam tibi rettulêre,
Optime SCHVARCI.
Id monet cinctus viridi capillos
Aethiops lauro, geminumque gestans
Candidae sanctaeque notam trigonum Simplicitatis.
Nempe virtuti decus hoc probatae
Omne debetur, vigilantiaeque:
Dij bonis vendunt bona, pro labore
Non nisi magno.

CHartae dignus honos: Musarum charta voluptas:
Musarum chartis ludere dulce sacris.
Ipse simul PHOEBVS LVDENS per carmina CHARTIS,
Recreat Aonios exhilaratque choros.
Scilicet hac LVDENS CHARTA SVB POSTE, sacerdos
Musarum nobis fis Themidisque bonus.
Musis qui LVDOS PRAEBET, Themidique, sub orbe
SANCTVS, et aeterno nomine clarus abit.

AEternos, DEVS ô, REGNA benedictus IN ANNOS:
Laus omnis regni, gloriavisque tui est.

MOrum doctor, et artium magister
Quando sum datus optimi parentis
FRIDRICO soboli optimae, Palatî
Sese iactitat aula quo Nicrina,
Rheni proxima subditi fluentis:
Faxit Maximus Optimus Iehova,
Pectus Principis ut mei tenellum
Sanctis moribus imbuam probisque:
Doctrinae erudiens politiore:
Curae haec res mihi sola, et una cordi est.

QVem nec relligio, ratio nec suggerit ipsa,
COS NAE virtutis ZELVS INANIS erit.
Cosceleris magis, imo scelus, Zeschline, vel ipsum
Zelus, cui pietas non ratioque subest.

ZESCHLINE, nomen consule:
IVS NON SILE; sed
Ius cuique dic, da, fac suum
Pro dignitate: nempe
HINC GAZA, LAVS, honos, decus
Cum gloriâ perennat.

IVSNON, Iane SILE: dic cuique disertus et
HINC LAVS, hinc veniet plurima GAZA tibi.

IVre cales, et IVSCALLES scitissimus vnus,
CASELI: eloquij plus tamen arte vales.

OS LENE, ac suaui plenum modulamine SANCIS

MOle suâ sacrum ius rursus quando laborat;
Et patitur multas per mala sensa tricas:
IVO VENI SANES IVS, quaeris, Iane, quis IVO!
Audi: nominis est hoc anagramma tui.
Iustitiae antistes, iurisque patronus habetur.
Ac tutelaris ceu Deus IVO sacer:
Anglia cui patriam, cathedram Germania quondam,
Laureolam studij Gallia docta dedit.
Magna viro recti reuerentia semper et aequi.
Inculpata fides integritasque fuit.
IVONI similes consultos turis habere
Si liceat, turis sit quoque sanus honor.
Talis es, et sis opto diu: hoc age nominis omen
Accipe: sis medicus iuris ut IVO bonus:
Ascaniae quem notae Duci, Comitique probatae
ERNESTO virtus laude fidesque lehit.
Sit prosper tibi pertus hanor, sit lturea filix:
Et laudem de te patria terra ferat.

FAtum ferre, sequi fas quod iubet, utile duco:
NI CRVCIS hîc MODVS est FAS, perit omne, MODI.

QVi patriae pius ardet amore, scholaeque iuvandae:
Charus is et famâ clarus ubique manet.
Stc patriae vessit mihi cura, Scholaeque beandae:
Longos (en!) SOLES CHARVS in orbe LVCROR.
Sint grandes eurae, sint magna negocia quamvis:
Iam CVRAS famae SOLER abunde LVCRO.

LVmina sunt urbis duo, sanctus Ludus, et Arae
Sancta, vigens sanctâ relligione Dei.
Relligione viget pariter quâ Ludus et Ara:
Servatrix urbis floret abunde Salus.
Scilicet haec, Abrahame, Senatus optime princeps,
Cura tenet mentem sollicitatque tuam:
Relligione sacrâ vigeat quo Ludus et Ara:
Et patriae crescat sic magis urbis honos.
ARAM dexter HABES LVDI, vel nomine teste:
Praeses es, et fidus sic uiriusque pater.
Macte bonis tantis HELDI! sic nomine reque
Sis HEROS: vox hoc patria nempe sonat.
Dij, precor, hunc Ludum conservent semper et Aram:
Servet et hanc urbem sospita, teque, Salus.

QVanta fides, pietas memoratur qualis ELISAE,
Antistes sanctae dum manet ipse Scholae:
Tanta fides, pietas talis si corda gubernet
Sancta viri, Praeses qui cupit esse Scholae:
Quod geritur, geritur bene. Coeli gratia praesto est;
Atque pijs studijs iugiter addit opem.
Publica tunc pariter res et privata vigescit:
Assiduaque beat prosperitate salus.
Sic tu SIS VIR (IO!) ceu spondet nomen ELISA
Iosia, Aonio lecte Patrone choro.
Spondet idem pietas tua nota fidesque, quod ipsum
Nomen: et eventum res habet illa suum.
Felix augurium! felix ô nominis omen!
Dij precor hoc firment perpetuentque ratum.

FOederis Heluetici princeps urbs maxima, magnum
BERNA CANET TIGVRVM: Tiguri canet urbs quoque Bernam,
Foederis Helvetici princeps urbs maxima, magnam:
Aurea libertas longâ quas pace tuetur,
Libert as faustum terris et amabile nomen.
Argentina canet Tigurum, Bernamque: vicissim
BERNA potens, TIGVRVMque CANET vetus Argentinam:
Mutua quas stabili sociat concordia nexu
Foeder is aeterni, longos servanda per annos.
Funiculus triplex haud rumpitur: aethere lapsa
Iustitia en praesto est, orbis decus, unicae eustos
Imperij: cui sancta fides et foedera curae:
Laeta comes cui Pax, simul est comes optima rerum
Libertas, plenoque manet Bona Copia cornu.
Dij precor hoc iubeant: et laeto foedus amicum
Augurio firment, mansurum tempore longo:
MAIORVMLIBERTATI fideique TVENDAE,
Communem patriae Pietas quod suasit in hostem:
Praedam exercentem ferro, caedesque par antem,
Exitiumque pijs meditantem coetibus: usi
Quos CHRISTO iur ata fides nunc denique servet.

DVm soedus renovas urbis sociale propinquae,
Quae soror lmperij cluet Argentina Sacrati:
BERNA potens, Bernaeque soror TIGVRINA potentis,
Finibus Helveticis urbs utraque prima vetusque:
Euge! tibi gaude, gaude simul (euge!) Sorori
Vtraque laeta tuae: praesenti numine divûm
Foedus inis, ineasque precor: Deus orsa sec undet:
Foederis et tanti solus sit sponsor et obses:
Praeside quo nec fraus, nec vis metuenda potentum.
Ne qua pios coetus, tutos sub nomine CHRISTI,
Hostilis rabies absumat, et agmina turbet.
Accipe daque fidem Soror utraque laeta Sorori
BERNA potens, Bernaeque Soror TIGVRINA potentis:
ARGENTORATVM fidei VI, Martis et aequi
Saepe BEA: rursus beet urbs haec saepius ambas
Foederis aeterni socias, placitasque Sorores.
Annuat omnipotens Deus: hoc et numine firmet
Foedus, et aeternam rebus belloque quietem.

IMperij CLAVVS REGI sunt, Gerlace, LANCES
Iustitae, sancta quas librat ipse manu:
Ne quid hiet, ne quid protuberet, angulus aequis
Partibus ut coeat, providus omne cavet.
Legibus appendens aequis mortalia facta,
Pro merito tribuit ius bene cuique suum.
Aurea iustitiae facies hoc principe vere:
Qui, nisi quod fas est, nil probat, atque pium.
Consule te digna est cura haec quoque, Gerlace, magno:
Consilio patriam qui regis, atque fide.
Iustitiae cultor, reddis ius omnibus aequum:
Euge! manet verum te sine fine decus.

PRO re proque REO CHRISTVS luit VNVS ut HEROS:
Sic vitae mancat dux opiferque meae.

VERA SERENS ore, et DANS re quoque cordeque VERA,
Pectore Germano cognitus ille cluet.

MVltis aula dolis patet infidisque latebris:
Nusquam, si fas est dicere, tuta fides.
Consilij REMVS tu quaeso SERENIVS aulam
SERVA, quando potes, Principis ipse tui.
Tu SEREIVS, ARMIS RENVE et vim sponte dolumque:
Officij sic est integra cura tui.

HAud VENVS E RE IVRIS erit MERA: iure periti
Ipse VIRI VENERES cerno quid ergo MERAS?
Fallor: sunt Charitum Veneres, Suadaeque lepores:
Felix, cui Charites, Suada, Themisque favent.

MVltos ille vol ille labor iuvat: estor Sed VSV
Praepollet CHRISTI dignior hercle LABOR.
Qui Christo pius hoc RICHI, super orbe laborat:

DVm moror in tertis, me sordida crimina turpant:
Dum CHRISTO in coeli sede VIR ALBVS ero.

PLVS HEîC FORTE VALES, quam iuris apiscier arte;
Legis ubi non est intemcratus honos.
Fraus ubi visque forum pro iure tuetur et aequum;
PLVS HERES FVCO, Paule, lucrante VALET.
Heu pietas! HEV prisca fides! tu consule rectum
Paule magis, PLVS et FASLVE CORDE pius.

SIt varium ius quantumvis, specieque repugnans:
Si bene distinguis, constat ubique sibi.
Tu facis hoc, Themidis praeses, Iurisque sacerdos
TILESI: res hoec nomine certa tuo.
IVSBENE LIMITA, ais: ius VNIS denique recte:
Sic iuris ratio constat ubique sibi.

SIs absens quamvis, ac det tibi pocula Lethe:
Immemor haud nostri tu tamen esse potes.
Hoc tua magna fides facit ac studiosa voluntas:
Cui comes it Sophiae splendor, et alma Themis.
TV PLVS es LETHES HEROS, vel nomine teste:
Ne longâ pietas excidat ista die.
Praemia pro qua nunc loetor tibi digna rependi:
Dij faveant laudi tempus in omne tuoe.

SOlradijs sidus beat aetheris omne coruscis:
Publica lux mundi Sol oculusque sui.
SOL MARO sic vatum BEAT VNVS SIDVS: Homeri
Provocat Ausonio dum melos ore senis.
Ille placet placeatque tibi sine fine, Sebaste:
En! iubet hoc genius nominis ille tui.

SI studeat simul esse, cupit quod quisque videri:
An non hic merito vir bonus esse potest?
Si nescis, vera est isthaec via proxima laudi:
Sit bonus ut pariter, qui velit esse bonus.
Sic, Bernarde, BONVS VIR RE vel nomine DVRAS:
Re bonus es, simul es nomine teste bonus.

SI BONA FERS bene, IANE, sapis: bona quippe modeste
Maius opus mentis, quam mala, ferre pioe.
I, BONA FER SANe: fer et hinc mala leniter ipse:
Fortunae domitor sic utriusque mane.

QVod ciuibus tuis Reique publicoe,
Iacobe, CHARVS es, haud miror. Omnibus
ACTIS BONVS, sincerus, fidus, integer
Bene ciuibus cupis Reique publicoe:
Illi colunt, hoec et merito te amat tuo.
Bonum videri velle laudi haud sufficit:
Praestat bonum esse re, videri quam bonum.

QVid mirum, si CHARVS es omnibus? et BONVS ACTIS,
Et simul es verâ relligione pius.

PLVS instant SVPERI PLAGIS, quum ponere verbo
Criminibus non vult coeca libido malum.
Felix, ad Dominum qui se convertit, et ultro
Pertoesus culpoe iam meliora sap. t.

PLVS PVER IS PLAGIS, ceu verbere coesus asellus:
Quam vi, sed praestat corda pudore regi.

CInnama quîs possunt, aut sal mordere palatum:
PLVS PIPER HIS mordax urit acore GVLAS.
Mitia qui facilis non audit verba Magistri:
Flagra puer duri sufferat Orbilij.
Qui GLASERE piper, qui sal dare nescit alumnis:
Pharmacon exemplo temperet ille tuo.

COnsilio momenta bonus regit omnia rerum:
Quodque facit, cautus cum ratione facit.
Consilioque BONO SVBIGIT IVS CHARVS AMICVS
Iustitiae suus vt sit fideique locus.
Tu, Stinci, CAVTOS VINCIS BIS cautus amicus;
Quando iure simul consilioque caues.
SAT BONVS HIC patriae CIVIS, sat fidus amicus:
Qui, quod, ture cauet consilioque facit.

VNa dies, lux una tibi duo praemia reddit:
Doctor honore clues, Sponlus amore cales.
Ne fora, ne lucem fugito: IVS omne SIT ACTV
NOBIS: nec latebras quaerat amica Themis.
Dirigito curvum, sed flectere recta caveto:
Hoc scelus, ingenui pectoris illud opus.
Sic tibi partus honos, sic laudis adorea crescet:
Ac feriet celso vertice templa IOVIS.
Sponse novos intras thalamos, nova gaudia carpe:
Fac TOTI SVBSIS VNICA Sponsa viro.
Doctor honore tuo bene rem gere, Sponsus amore:
Sic florescet honor, sic sobolescet amor.

LETHALI non est Lethae VNINOTVS Apollo
Cum Musis, Lethi quae soror una cluet
LENIT ONVS VITALE simul vitalis Apollo
Cum Musis: Lethi lenit et omne malum.
Musae noster amor, dulces ante omnia Musae
Vitam dant: LETHI triste ONVS usque LEVANT.
Musis das vitam, recipu THILO denique vitam:
Musis ac Phoebo dum canis apta mele.
LETHI NON VI Musa perit, vicina SALVTI:
Si comes est Musae gloria, vita, salus.

IGnea vis animi, Themidis flagrantis amore,
Aptum dat nomen quam bene, BRANDE, tibi.
Iguis ceu fomes est titio: Sic BLANDVS INARDE
Astraeae studijs tu Themidisque sacrae.
Idque facis, facturus adhuc. te Spira disertae
Hinc amat, et decorat te Basilea gradu
Applaudens Astraea Themisque Diceque triumphat:
Laureolâ cingit quoe tibi dulce caput.
Viue diu felix, fer et ô DVRANDA, LIBENSque:
Sit felix patriae, sit tibi partus honos.

SIs DVRANS ut corde LEO, constansque labore:
Nempe VEHES VERI sic, Leonarde, VIAM.

LEONARDE, vix vitalis auras luminis
Tenellus hauseras: stetere quum deae
Ascraea, Veritas tua ad cunabula,
Bene ominantes invicem. Quarum prior
Sic Veritas: Puelle, VERI, blandule
VEHES VIAM, modo Dij benigni sint tibi.
Ascraea mox ad haec: LEO DVRANS eris.
Nam ceu Leo morsus ferarum despicit:
Sic tu favorem odiumque respues probus:
Curabis; at quae iura tantum dictitant
Ita VIVAM ego, EVEHERIS, haec si feceris,
Malis repugnans semper ceu DVRANS LEO.
Sic et LEONARDI aequas nomen omme.
Haec andiens traxit parens suspiria:
O dulce nomen (inquiens) avi tui,
Heu morte praerepti nimis maturâ avi!
LEONARDI avi nunc, nate mi, nomen geres;
Quam dulce visu erat tunc, certatim deae
Vt mollibus te foverint complexibus!
Vt fixerint his mixta dictis oscula!
Inunc, IN ORAS LAVDE VERVM tu VEHES:
Innoxio pariterque noxio HAVD SILE.
Sic lova mentem det leoninam tibi:
Tibique nectant longa Parcae siamina.

LVcet Apollineâ celebratus CEV LINVS arte:
VNI sic LVCES Themidis, Petre, cognitus arti.
Ac ceu gemma SINV SVPER aurea LVCET Aronis:
Sic inter reliquas ars iuris promicat artes:
Lux vitae, lux consilij, fideique togatae.

QVod ius MVNDVS INIS, linguaque et pectore verus;
Et sapis, et MELIVS INDE AGIS hoc, quod agis.
Iuris ut ars sancta est; sic ipsa professio iuris
Sancta sit, et sanctae relligionis amans.
Iustitiae cultrix, recti sit mater et aequi:
Sic bene veridico quae regat ore forum.
Macte tot ergo novis titulis, SIGEMVNDE: Themistis
Inclyta quem mysten nune Basilea creat.
Iuris et aequarum legum quod cultor haberi
Mundus amas: mens cui linguaque sancta placet:
Et decet, et fas est. Rabularum turba valeto:
Cui bos in lingua sic sine meme sedet.

VIR bonus, et SALVVM DANS IVS, vel NOMINE IS EIVS
DIGNVS, et INSIGNI LAVDE perennis ovat.
IVS DANS cuique SVVM pariter, VI NEMINE LAESO:
INSIGNI DIGNVS LAVDE vir ille cluet.
IVS DANS ex VSV, VIOLAS si NEMINEM inique:
LAVDE hac INSIGNI tu quoque DIGNVS eris.
Laude hac te dignum, trutinâ Basilea probavit
Iustâ: nunc melius Spira diserta probat.
Affluat ergo tuo fructus, precor, uber honori:
Et titulis crescas IanSigemunde novis.

MAxima libertas, vitijs non vivere servum
At servire piâ mente fideque Deo.
Solus enim sapiens revera liber, Adame:
Deque SVA Dominus RE sit HERVSque MANV.

SANEIVS TV, lane, COLIS RE: cultor es aequi
Ac recti: qui ius re colit, ille sapit.

VIrtus visa, Deo duce, promeret inclyta laurum:
EN! NISO LAVRI iam coma CELSA patet.
Coepta tene felix: LAVROS cur fortis INANI
Promeritas CELES, Iane diserte, metu.
Accipe quam Phoebus dat lauri sponte corollam:
Hinc decus, hinc laus et gloria sera venit.

MAgnus amor iuris discendi, magnaque cura
Te tenet, ô patriae lumen ERASME tuae.
Laudo, nec invideo: iuris praecellere laude
Fas huic, quem virtus ornat avita domi.
Te iubet inprimis hoc laeti nominis omen:
SVMMVS et A IVRIS sic HONOR arte manet.

CVi laus vera placet, longaevaque gloria: SVMMA
ARS sit EI VIRTVS, summa sit ars Pietas.
AVREVS haec RAMVS MITIS dux aetheris alti:
Perpetuo cuius frondet honore decus.

MVSA, decus Phoebi, VIRTVS ES MIRA sub orbe:
MARS VIVIT, si RES MVSA diserta canit.
Lauricomis VIRTVS E MVSA vivida RAMIS
Frondet, et hinc decorat tempora sacra Ducum.
Crescit et A MVSA VIRTVS bene cognita REMIS:
Seu res clara foris, seu sit agenda domi.
Denique et AMVSIS VIRTVS MERA pr fluit omnis:
Musarum gaudet semper et ore coli.
Sic MARTI RES VSVI es ô mea MVSA tot ipsa
RERVM MVSA vigens SIS modo VITA diu.

MVSARVM SI RES gestas est siribere VITA:
Pro merito Musis magnus habetur honos.
Felix Musarum qui vivit carmine docto:
A MVSIS AVRVM clarus in orbe SERIT.

PLVS SPERET pius ipse DIV mala plurima passus:
Fisa Deo spes est certa medela malu.

MVsarum RVS MOLLE colis, Martine, subinde:
Laus hinc certa tibi, famaque clara venit.
Mollis ager, RVS MOLLE, colenti Musica tempe:
Sit durus quamvis saepius ipse labor.
Mollescunt tactu crebro sic omnia dura:
Ac leve sit tandem, quod bene fertur, onus.

PEr se STAT solidum IVS: NOXAS ALTER iniquus
Accumulat: statuit ius sine fraude bonus.
Taxat, non LAXAT noxas TERSANVS et hosti:
Si STAT NOXA vigens, RVS mala tela premunt.
Si STAT LEX, oneras vel HONORAS IVSTA decenter
Ipse magis: Legis ius honor, haud onus est.

LEGISCIVS Themidi DVRES BENE CHARVS amicae:
Aonio vates charus et ipse choro.
Sie bene conveniunt, et in una sede morantur
Officij cultrix Musa Themisque sui.

HOsti securo nocet hostis saepe pusillus:
Pervigil haud hostem sperne, sed vsque time.
SECVRO SVDES HOSTI contrarius hostis:
Hostes qui? Mundus, Styx, Caro, Mors, Satanas.
Corde pio vinces vsus, bene robore verbi
Fultus, et in coelo quae beat una, fidê.
SECVRO nimium DEVS imminet HOSTIS et ultor:
Cultorem fas est pervigilare Dei.

ADEO ut VNA SALVS, et spes est una salutis:
Sic VIS est IVVENI vis quoque SVMMA Dei.

An aliud scribam vis anagramma tibi?

QVi Themidis VERSANS IVS, ARDES totus amore
Iustitiae, quae dat tus bene cuique suum:
Macte inimi, silixque Dei sia munere fisus
Coepta tene: turis perstet ut alm is amor.
IVS ARDENS VERSA; IVS RE DANS denique SERVA:
Ius amat in coelo iustiuamque Deus.
Criminis at vindex DEVS IRAS pectore iustas
SERVANS, iniustum punit ubique nefas.

SAera viret semper laurus vernatque Iacobe:
Pacis amor, belli gtoria, frontis honor.
Sic vireas VIBRESque comas super aeihera, LAVRVS
CEVBONA perpeiuum gernunet inde decus.

FOrtunae, mens laeta, malae certissima victrix:
Mens hilaris, recti conscia nempe sibi.
Quicquid agit, recte sine fine triumphat agendo:
Ac se lucratur, dum magis ipsa viret.
LAETVS ô IN REBVS VIRE, et hoc quoque te LVE LVCRO:
Mors vitae moeror: mors animae dolor est.
Dum licet, in rebus iucundis vive beatus:
Et quam ius aevi sit breve, vive memor.
Namque hilart pietate coli quoque numina gaudent:
Tristitiam prohibent per sua festa coli.

MVsa tibi favet, atque Themis: tu, Iane, SIONE

IVris sciens et eloquens si sit pius,
PAPE! orbis hunc PLANE SIDVS iam dixero.

SIPIA sunt SVPPLENDA pio: PIA PANDE subinde
PLVS, quam divitias, carmina, Pappe, Deo.

QVisquis es alterius scriptorum censor iniquus,
Erras: disce meâ clementer voce moneri:
Scribentis perpende animum: metire loquentis
Ingenium, non verba: doce, vel disce doceri.
Sunt SVPPLENDA pio: PIA sunt pietatis amore.

SI mecum reputo iuvenilis tempora vitae,
PRINCI, Castaliae splendor honosque lyrae:
Tu patriae consors: tu primis iunctus ab annis:
Paene puer puero iunctus amicitia:
Tu quod es hinc alijs factus, mihi natus amicus:
Tam mihi, quam fvatri frater, amatus eras.
Par nobis aetas, et amor: nos porticus omnis,
Nos Schola, nos pariter vidit et una domus:
Tu studij socius, tu duxque comesque fuisti:
Tu studijs semper plenus et usque meis.
Quid nisi tot lusus et tot tua seria nossem,
Tot dubitem lusus te quoque nosse meos?
Pectore, quos mitto, lusus evolve benigno:
Seria quo dabitur noscere, tempus erit.

LVDVS crux INCARNE PIIS: oratio semper
Fit comes, et verbi coelica norma sacri.
Lucis vbi verbum, crucis est ibi denique verbum:
Crux vbi, lucis ibi coelitis aura nitet.
Tu crucis IN CVRSV totum te pectore LENI
DA PIVS, et Christo ser decus omne tuo.
Si crucis est verbum, verbum venerabile lucis:
Ferre decet, verbum ferre quod omne iubet.

QVae sera Barbaries studiorum damna bonorum
Intulit, aetatis foeda magistra suae:
SARCIS haec E VI LVIS, AC LARGe omnia sarcis,
IVLI: Musarum te duce floret honos.
Floret honos linguae Gratae simul atque Latinae:
Floret honos Sophiae, floret et omne decus.
Te quoque iam fatis merso revirescit in orbe
Ingenij ac genij flos magis ille tui.
Floret et eloquij laus doctrinaeque perennis:
Et te Musarum vox canit una novem.
Barbarie pulsâ, qut tot mala damna resariis:
An non perpetua lauae canendus eris?

MVSAE CVI CHARIS est et Gratia semper AMORI;
Dignus an is grato non sit amore coli?
Talis es et tantus IOACHIME. quid ergo! mereris,
Musa amet, et Musae te sine fine Churis.

AEvum sit tibi Nestoreum, quem sermo ANIMVSque,
NESTORIVS, Sturmi, iam super astra locat.
ANNVIT OS MVSIS, sed RE comitante, disertum:
SVAVIS sic NESTOR Mî quoque semper eris.
VSV ANIMIS NESTOR: longos MVSIS VIRLT ANNOS:
Lerhum nec MVSIS ORTIS INANE pavet.

NEstoriâ linguâ decoratus, Nestoris aevum
Dignus et est ANIMVS vivere NESTORIVS.

MAximus hic SANE VIRTVS est Sturmius OMNIS:
Maxima virtutis propriae cui gloria merces:
Quem penes est omnis virtus, habet omnia solus.

NESTORIVS datus est ANIMVS tibi coelitus: heros
Sic ANNOSVS ERIS TV MIhi, numen ait,
Io. TH.

INgenij vis magna tui, vis artis et oris
Magna simul: iunctis his tribus ipse vales.
Contulit ingenium, simul os facundus et artes
Mercurius: de te dicere iure potes:
MERCVRIO NATVS SVM, lucis NATVS in auras:
Ingenio sum par oreque Mercurio.

MVsa placet tibi iusque places utrique vicissins
MARCE: Poeta clues iuridicusque bonus.
MVSAM NON ARCETIVS, RVS ut vitet amoenum:
Ipse Modestinus (scis bene) talis erat.

SVNT mihi MVSARVM, sunt VNICO Apollinis ARTES:
Quas colo, quas veneror, quas redamatus amo.
NATVRA NVMERI SVM CVSTOS, tutor et auctor:
Quantum nominibus numen et omen inest!
Artibus et Musis mihi nomen, ut omen, amatum
Annorum innumeros floreat in numeros.

AVro quid melius? VATES en integer AVRO
INNAS: Auratus totus es atque bonus.
Scilicet ARS VNA tibi VI succreuit HONESTA
Aurea: tot parit haec aurea scripta tibi.

SImea me tellus habet enumeratque poetam:
Si claret scriptis gens tumefacta meis:
Corpore si qoid in hoc Aurate, mihi latet attis:
Ingenij Genius tu facis omne mei.
ARS mihi nempe VNA succrenit HONESTA tuâ VI:
ARS VNA quae VI durat HONESTA tuâ.

ARte noua factum cum noster Apollo poetam
Cerneret auratum: quis, stupefactus ait,
Ille quis est vates? ARS EN NOVA VATIS, in illo,
Quisquis is est vates, ARS NOVA VATIS INEST.
Arte nouâ vates(en!) aureus aurea condit
Carmina, quae reris coelite facta nono.
En! hinc ARS VATIS NOVA dictus et ille: nouorum
Arte premat vatum quod genus omne nouâ.

MVsarum omne NAVAS decus HVC BONVS vndique cultor
Ipse GREGI: Phoebus fis, Bucanane, novus.
Musarum colit ergo te sacer ordo vicissim:
Quarum te cantat BVCCINA semper ANVS.

MItte solum natale tuum, patriosque penates.
Solue ratem; Leucos per freta longa pete.
GNARVS, et VSV HABITVS nostros COGNOSCE, Georgi:
Dumque prior carum te colo, me redama.
Felix, qui varios didicit cultusque locosque
Multos, a multis notus amatus, amans.

INgenium Pallas, Charis os, sed Musa dat artem:
SCALIGER hoc solus possidet omne bonum.
Palladis HIC VIS EST, Charitum SPES, GLORIA Musae:
Amplius omniscius PHOEBVS IS vnus erit.

HIC EGO SPES LAVRIS, lauros qui dente momordi:
Laurigeri HIC SPES SEV CLORIA vivo chori.

QVos video niveos in translucente colores
Pectore? quisve tuo candor in ore nitet?
LAC GERIS, ô Iosephe sacer, divinius illo,
Pavit Amaltheae quo pia cura Iovem.
LAC GERIS, ipso illo mage dulce, quod astra serenans
Lucinae riguis fluxit ab uberibus.
LAC GERIS, Ausonidum naevis medicabile vatum:
Quodque cicatrices atraque menda levat.
LAC GERIS, agricolae humectans vetera arva Latini:
Aruerant hirto quae vepre senta diu.
LAC GERIS, infectis maculas pote tergere, et album
Atthidas in noctes insinuare diem.
Da mihi lac, dedero tibi mella: rigabis abunde
Cor mihi lacte tuo, cor tibi melle meo.

PEnnae clarus honos aevum perdurat in omne:
Ac chartae, dempto fine, perennat honos.
TV PENNIS simul ES CHARVS, CHARTISque verendus:
Perpetuus quarum te duce vivit honos.
Sis felix, PENNASque TVIS, Stephane optime, libris
CVRES: PES CHARTIS NE labet VNVS, agas.

PLurimus est auctor tibi curae, Henrice: PERITVS
Ingenio SANES HVNC genioque tuo.
PENNA sit HîC et charta tibi THESAVRVS honoris
Opto dus: sit et haec copia dives opum.
Dixerit hinc aliquis: PENES HVNC ARTI manet VSVS:
Virat (iô!) charus Dijs valeatque diu.

VNVS SPES CHARTIS NE manes! an nomina testem
PENNIS TV pariter CHARVSES, et calamis?
Sie reov: en! per te chartae pennaeque perennis
Viun honos: viuit nomen et inde tuum.

QVi potes auguribus pennis te credere coelo,
Et praesaga typis condere fata virûm:
Non soli tibi, sed viuis coeloque soloque:
Cura Deo surgis, ceu tibi cura Deus.
Ingenio felix, TV PENNIS CHARVS ES illis:
Te sibi dum coelum poscet, vt arte solum.

Tu IVVENVM studijs es pulcra CORONA: puellis
Charus, quae Sophiae semper in arce sedent.

Sacrum nomen habes, Hieronyme: nam SACER ipse
MVSARVM LIBRO, carminasacra canis.

TAm sanctum Musis hoc est, Hieronyme, nomen:
Quam superis es tu charus et ipse deis.

MArtis vana salus: potius mors assecla Martis:
Inclyta Musarum gloria Marte perit.
Tu SANA DIVVS Martis vi vulnera facta
Musis: SANVS eris, sit bona DIVA Salus.

AN bona VIS? SVDA. D. Sudo. M. VANIS age SVDA
Musis. D. Musa meo carmine VADIS ANVS.

COrruptos queritur Romana Academia libros
Plurimis scatere ubique mendis.
Corrigitur multum, multum integratur ab aevi
Nostri Aristarchis, Machaonumque
Dextrâ. Scaligeri fas testem adducere limam,
Lipsijque, Guilelmijque,
Lislaeque mei. Tu Censor acute loquelae
Nordovix, opisque large priscas
Auctorum in chartas, iure an non dicere possis:

QVid iuvat esse satum generoso sanguine regum?
Aut inter proavos posse referre Iovem?
Quid robur? quid forma iuvat? quid divitis auri
Copia? quid culti iugera multa soli?
Quilibet his alius iactet se laudibus: horum
Qui volet, immodicâ dote superbus eat.
Scilicet est Dusae IANO DOS VNICA VIRTVS:
Regibus ac Regum maior imaginibus.
Haec coniuncta novem ternisque sororibus, una
Nomen inextinctae nobilitatis habet.
Sufficit haec robur, formamque ac divitis auri
Copiam, et innumeri iugera culta soli.
Hoc duce Tantalidas, Peliden, Nerea temnas:
Ac Phrygij spernas fulva talenta Midae.
Macte age, perge tuis virtutem iungere Musis:
Sit tibi dux virtus, sit tibi Musa comes.
Sic tibi sint doctae dulces ante omnia Musae:
Sic felix studijs immoriare tuis.
Scilicet aeterna est Musis dos vnica virtus:
Quae laudem rupti sola Acherontis habet

PLVS, Lipsi, VISITIVS: Ius vim sistat; iniquum
Aequi submoveat Lesbia norma bom.

PLVS MVSIS dum, Paule, VALES in carmine docto:
Dic mihi, Musarum num tibi constat amor?
Pellicis, an PELLIS MVSAS sic carminis VSV?
Haud reor: hae vinci carmine semper amant.
At MVSIS VSV PALLES? quid tum? color iste
Te decet, ingenij testis vbique tui.
Sic MVSA PELLIS LVSVS: fit MVSA PVELLIS
LVSVS: sunt Veneres hae Charitesque merae.

PLVS MVSIS, quam gaza, VALES tu, Paule Melisse;
SALVE PLVS MVSIS semper amate tuis.

PVLLVS quod MVSAE SIS, haud res mira, Melisse:
Musica si camûs dat tibi, Musa melos.

QVicquid habent Musae Charitesque, et quicquid Apollo,
Et Veneres, et quod turba diserta tenet:
Solus habes, nec non te: haec ô possessto quanta est!
Nam sic PLVS MVSIS nomine teste VALES.

AVla calet: frigent Musae, quis deneger vsus
Omnia subversis mutat agitque rotis?
PLVS, mi Paule, VALES MVSIS, quam quidquid habemus
Vatum, qui nostro tempore nomen habent.
Sed tamen ut spernunt teneras haec secula Musas,
PLVS SVMES AVLIS at quibus? Aetherijs.

BArbara de Latijs te Dictatote, Melisse,
PVLSA LVES MVSIS omnis ubique fuit.
PLVS AVSVS MELLIS prisci de floribus aevi
Fingere: quam nutrix ulla Melissa Iovis.
PLVS itidem MELLIS SVASV Phoebi inderelinquis,
Vllus in hac alius quam queat arte potens,
PLVS igitur MVSIS SALVE mihi chare Melisse:
Certa SALVSMVSIS pluria mella PLVE.

PLus valet ingenium: valet ars minus, at valet usu:
PLVS VSV stipat dia MELISSA favos.

SI legitur, PLAVSVS ciet: at si noscitur vsus
MEL sapit: atque Lyrae sceptra Melissus habet.

CVnctis promptus opem medicam sero, Phoebus ut alter:
Sic PIVS (EN) HOSTI, SANO medente manu.
Namque bonis pariter Phoebum lucere malisque
Ipse Deus, celsâ rector in arce, facit.
Conueniens homini est hominem seruare voluptas.

TAm medicus bonus es, quam vates IANE disertus
Morbi ONVS ipse PIAS hostis IN HOSTE mali.

PEr Sophiam sapit: In SOPHIA celebratur HONESTVS
Vates, quem Sophiae clarus honestat amor.

MVltos VNVS HABENS, Sambuce, bearis AMICOS:
Cur? HOC MVSA BEANS vult habitare SINV.

TVtius vt fidas, NVBES quasi SANVS AMICO:
Ipse BONA in SENSV semper AMICVS ALIT.

NObilis VNVS HABENS plures Sambucus AMICOS,
Arte Timanthaea conspiciendus adest.
Pectore denudat tenus os, frontemque, sinumque:
Quîs DIS est notus, carus vt ille viris.
Hoc nitet am brosio candor, Peitho, Venus ore:
Fronte Minerva: BEANS HOC pia MVSA SINV.

MOrtuus es quamuis, Coeli, DîS VIVVS adhaerens,
Ac COELO CRESCENS, Curio, senctus ouas.

Caesaribus fabricas tot pulchra theatra, tot orbes
Aetheris: et te iam machina tota capit.
PLVS FABRICA VISV, magni haeres aetheris olim:
Aspirat fabricae gratia dia tuae.

ARs tutrix operum, magistra rerum,
Mater ingenij scientiaeque.
Dux vitae comes et perita vitae,
Vrbis melliculum tuae Viennae,
PVBLICI FAVVS ARS, favus Lycei,
Fabrici, duce te viget magistro.

MVsarum gaudes ac Phoebi Carole victu:
Hoc satis EVICTV stat tibi SALVVS HONOR.
Musis ô VICTVRVS HONOS et gloria vatum
Salve etiam atque etiam, sospes et usque vale.

SAt tibi praeclaris famam virtutibus auges:
Nomina satque tuo carmine clara nitent.
Externis nec eges, proprijs qui rebus abundas:
Laudibus et factis Carole macte tuis!
Ergo VALE VICTVRVS HONOS et gloria vatum.
CLEMENTEM, qui te primus amavit, ama.

QVod
Totus eris cerebrum, totus et ingenium.

CHrystallo nil splendidius, zeroque nitente:
ZEROS es ipse VIGENS VT, Theodore RHODO.
En! famae lux clara tuae toto orberefulget:
Spirat et aethereas fax sine fine faces.

SI CANOS RATIONE, Crato, vitaque quis ornet:
Sunt cani capitis pulchra corona pij.
Sic CANIS HONOR A TE nunc pulcherrimus exstat;
Quos ratio decorat, quos proba vita satis.
O HONOR iste tuus per seculamulta senescat
Canus, et in patria det bona multa CASA.

HONOR CANEAT IS tibi tuisque
CRATO, quo tua te fides honestat:
HONOR ET tuus IN CASA senescat:
Cratonum genus ut potens honore
Honoris dominum datorem honoret.

TVrbas cum solet excitare mundus:
Saeuit cum furor aestvans periclis:
Diris me meus aut lacessit hostis:
Huic solatiolo mei doloris
ANCHORAE crucis INSTO, Christe, iunctus
Pendet de cruce sic salus tuorum.

REgna sollicitent suam quietem:
Orbem concutiat timor pavorque:
Coelum concitet hoc solum procellis:
Praesens mors inhiet, latret vel Orcus:
ANCHORAE crucis INSTO, Christe, iunctus,
Vitae praesidio meaeredemptae:

QVam sit longa tuae virtutis vita, GEORGI:
Collige litterulas nominis ipse tui:
Sola rogos vtrtus fugit: expers una sepulcri
Morie viget: VIRTVS ET VIGET una ROGO.

MVndi vanus amor mortalia pectora fallit:
Segnius vt vero certet amore frui:
Mundi quisquis amans nunis est et amicus iniqui:
Exitium satagit sic sibi quisque suum.
IESV NVPTVS AMOR, Petre, te iuvat: haud iuvat ergo
Mundi amor: ac mundi cesset vt omnis amor:
Coeli pro mundi modo amore capessis amorem:
Sit tuus vt coelo semper IESVS amer.
MORTVVS ipse PIE, mente es et corpore SANVS:
Quid magis optari per pia vota potest?
Magna quidem laus haec, mundi tot amore potentum,
Ac tot amicorum sic potuisse frui:
Mator at haec laus est, magni frui amore Monarchae:
Maxima laus, Iesu semper amore frui.
Tu quoque noster amor quondam salu optime PETRE:
Ac veteris serum pignus amoris habe.

QVi diuo sic ore doces oracula diua:
An non TV CHARIS es DIVA, Chytraee, DEI?

ASudan do udum nobis si ducere fas est:
VDVS tu CYTHARA ES, magne Chytraee, DEI.
Te CYTHARAm ES se DEI nemo negat: VDVS in orbe
Toto tu sudans hanc resonare facis:
VDVS vt ipse DEI CYTHARA ES, Chytraee, potentis:
Sic quoque DE CYTHARA DIVVS in orbe vigES.

VErna ministerijs ad nutus aptus heriles
Dauus erat: veluti fabula prisca refert.
Tu DAVVS, Chytraee, DEI: tu verna: lehovae
Verna ministerij gratus vbique tuis.
CHYTRA DEI simul ES: in te vt vas gratiae amatum
Contulit immensas caelicus auctor opes.
Ergo DEI DAVVS CHYTRA quoque perpluis ista
Pulvinos Domini, qua potis arte, tui.
Sis DAVVS, sis CHYTRADEI, Chytraee, perennis
Inque ministerio vive valeque Dei.

Fata iubent, vitae VIA sit IOVIS ASPERA NATIS:
Cur tibi, cur alijs, die Chytraee, canis?

TAm cordis medicus Lucas, quam corporis aegri,
Sanctus Evangelij scriptor et auctor, erat.
CORDA LVI SANES, animae medearis ut aegrae:
Quam recreat verbi certa medela sacri:
Tam bonus officij, LVCA, es quam nominis haeres:
O animae medicus sis vigeasque diu!
O et fonte REDVC de viuo praeco SALINAS!
Sal terrae, vivi nobile praeco Dei.

MOly deûm generi sacrum, quod maximus orbis
Munus et inventum Mercuriale tulit:
Fallor? an eloquij gerit utile Symbolon? atra
Radix, at floris lacteus exstat honos.
Difficile omne bonum: labor improbus omnia vincit:
Sic multo eloquij fama labore venit.
Antidotum Aeaeae medicata in pocula Circes,
Mercurio hoc Ithacus nobile dante capit.
Quid? quod et antidotum (magno si credis Homero)
Omnigenis morbis utile Moly datur?
Sic tu, MOLY GREGI VISVS quoque dulce, GEORGI,
Eloquio mulces tot fera corda tuo.
Pestiferos animi morbos vi coelite pellis:
Ne Sathanae noceant philtra maligna gregi.
O vigeat verbi tam nobile Moly sacrati:
Eloquij simul et nobile Moly sacri.
Tuque simul vigeas GREGIS VSVI amabile sacri
MOLY, Myli: tua sic fama perennis erit.

COeli, sermo Dei, panis sacer: hoc age, Pappe,
PANE gregi PONAS pabula laeta PIVS.

TAm calamo, quam voce Dei sacra dogmata pandis:
Te duce relligio sancta fidesque viget.
O simul ipse VIGE DIS longos sospes in annos
Auspicibus: tecum gloria lausque viget.

QVae loqueris scribisque pius, diuina fatebor
Omnia: sic in te viuit vbique Deus.
Quam bene DIVINVS GENIVS nuhi nomine verso
Diceris! hic, HVNNI, sit tibi charus honos.

SAcrae doctrinae ceu doctor es ipse peritus,
REBVS pie sic SERVIAS DOMINI sacris.
Conuenit hoc tibi, REVDENI, bene nomen vt omen:
I, nominis verum nega mysterium.

DIceris AMBROSIVS bene? cur? EN DIVVS es ipsa
RE, divum divo dogma tenore docens.

MVsa, decus vatum, coelo quae creditur ortae,
Quid nisi mens fuerit coelitis alma Det?
Qui valet ingenio, coelo sic dicitur ortus:
Ac Muse pariter filius ille sacer.
Sic Musam coelestis egens opis invocat omnis:
Quo bene succedat, quod bene coepit opus.
Coelite sic FISVS MVSA facis HERCLE docendo
Officium, Samuel, cum pietate tuum.
Sacra doces, et sacra canis vi coelitis oris:
Spiritus aethereis sedibus ille venit.
Macte animi SAMVEL! sic itur ad astra: beatus,
Coelite qui Musâ tot bona fisus agit.

QVod Deus et sors ferre mihi dedit, hoc DVCE CHRISTO,
S oli cui fido, SOLVS et ipse FERAM.

HIc est IS Christi FAMVLVS, praecepta SEVERVS
Qui docet, et certam monstrat ad astra viam.

DVm pius HîC DVRAS, et perfers multa docendoc
A summo SPERA praemia SVMMA Deo.

MVSCVS AMARA lues HERBIS venit, arboribusque:
Emuscata arbos ni sit et herba, perit.
Infelix lolium segetes suffocat amoenas:
Cultor agri si non sedulus addat opem.
Sic bene tu purgas sacri plantaria verbi:
Sanctus honos hinc et crescit ERASME Dei.
Sis felix, pie Doctor, et hinc ex ASSE beatus,
BRACHIVM ut aeterni SACRVM habeare Dei.

FIde Deo: medicina Fides est certa salutis:
INque DEO SANVS RE FER, et usque vige.

MAgna Pericleae vis, atque potentiae linguae:
Dum loquitur, tonat, ac fuimen ab ore iacit.
Sic est fama vetus. Sed maior es hercle Pericles,
Oris VI magnâ coelitis ipse TONANS.
Fulmine percellis valido fera pectora legis:
At fidei sanctae robore trita beas.

QVando fide PROBITAS, NON VSV vera para tur,
Sic vere PROBVS es, quod pius et probus es

MAgna sit ingenij quamuis solertia virtus:
St pietas absit, non tamen illa placet.
Credere multa pium magis, haud ratione magistra
Solertem ingenij quaerere nempe decet.
A IESV SOLERS VNO fert dentque laudem:
Plus valet ingenio sancta magistra fides.
Sic, Iosua, A IESV SOLERS quod diceris VNO:
Aque Deo doctus sic magis ipse places.
Testis sit labor iste tuus: Daniele Propheta
Sanctior ecquis erit splendidiorque labor?
Ingenij solers hunc reddis acumine planum:
Praevia dux vt sit cum pietate fides.
Floreat iste labor, longumque vigescat in aevum:
Concilietque tibi nominis omne decus.

COntentus te viuo Deus: mea cura, meum cor
Tu Deus esto: SALVS HAEC beat vna DEI.

CVLMVS ceu RADICE, nuce est sic nucleus ipse
SV AVIOR: haud felix absque labore labor.
Difficile est pulchrum omne, sed ipso fine beatum:
Flos lactis, radix est nigra, Moly, tibi.
Cos est virtutis laus, quam parit ardua cura:
I, LAVDVM CVRA COS, Ludouice, VIRES.

PRincipij discas superare labore laborem:
Principij sic est ianua prima labor.
SVAVIOR ut RADICE vigescit CVLMVS opertâ:
Sic quo que principio dulcior exitus est.
Res age, fructifer est in culmi culmine dulcor:
Culmen, quo dabitur gloria, finis habet.

ET nomen, Ludovice, tuum et cognomen honestum
Hanc continent sententiam pulcherrimam:
Ordine iuncta legas certo si grammata: CVLMVS
RADICE SVAVIOR: laborem scilicet
Radici similem fecit veneranda vetustas:
Quae gustui sit tristis et amarissima.
Ex illa sedenim fructus et commoda tandem
Aevum per omne pullulant dulcissima.
Hoc monitus stimulo, Camerari docte, labores
Musarum amore pertulisti maximos.
Provenit unde viro tibi nunc uberrima messis,
Culmoque suavi lata complet horrea.

OMnia prima fere duro molimine constant;
Successu tempus quae leviora facit.
Scilicet in pulchris primi sunt artibus acres
Conatûs: et habent optima quaeque moram.
At dulces tandem fructus in fine sequuntur:
His vel gustatis omnis amaror abit.
SVAVIOR est CVLMVS RADICE, anagramma recenses:
Quod, LVDOVICE, geris nomine transposito.

SI medici manus est divûm auxiliaris, ut olim
Censuit Hippocrates:
NONne MANV SANES ut HERI medicando supremi
Coelitis aegra Dei?
Ille repertor opis medicae, princepsque salutis
Solus et vnus adest.
At media tamen ille manu sic sponte medentûm
Vtitur artificum.

PRima choros tibi debet vt haec Academia doctos,
SCHROTERE, Aonijs praeses amate choris:
Sic IN TE tam rite CHOROS hos denique SERVANS;
Salanis VERNANS arbiter ESTO CHORIS.

CHara Deo, Musis Ars chara. quid? ARS NE putetur
MVNDI LAVRVS, honos crescit et vnde decus?

Per se firma valent: medicinam postulat aeger:
ARTI NVM LVDOR SANVS, et inde beor?

LAetas RES HABEAS et usque lautas,
VVLTV, clare Sebalde, sic VERENDVS,
Alter ceu Podalirius, Machaon
Alter ceu bonus, Aesculapiusve,
Aut horum alter ut est parens Apollo.

RES HABEAS, VVLTV gravis, ore Sebalde VERENDVS:
Cum vitâ res hîc augeat ipse Deus.

Quam bene TV VERI DECVS et sapienter HONORAS!
Coelitus ipsa SALVS EN, Ludovice, VENIT.

ENTHEVS VERI EN DECOR ipsa SALVO
quid? veri decor ille quis sit
Entheus, quaeris? SOPHIA alma, veri Candida nutrix.
Entheum veri cupis hunc decorem?
Dic: HAVE VERI DECOR, VT serena
LVNA NOS VISE, ac radiante mentes Imbue luce.
Cultor ô sanctae Sophiae fidelis
Iane, TV VERI mihi IVS DECORE,
LVNA VT, ORNAS. Euge! Salus ab alto
Te beat alma.

IANI nomen habet: Ianus prudentia vitae
Bifrons: ante videns nempe retroque sapit.
EN! IANI ut LVDO CVNEOS VEHAT iste REVERSVS:
Cui Sophiae studium sic sine fine placet.

TVta pijs nautis est PVPPIS CHRISTVS in ORBE:
Velificant SALVI HOC per freta saeva Duce.
CHRISTE seco mundi vada dum scopulosa maligni,
Sis quaeso cursus pisppis et aura mei.

SI FIDEI CVRSOR sanctae es, Friderice; SIONE
Tu RERE in sancto SANCTVS et ipse Dei.

HIppocratis tibi dogma placet: tu dogmata, Flachi,
COA docens, VSV FLABIS et HîC melius.

PLus vsus valet, ars quam docta: magister hic artis,
Solus et artifices qui facit, vsus erit.
Sic VNO scandes VSV VIRTVTIS in astra:
Optimus an quisquam, VARE, repente fuit?
Ingenium ceu cura, artem sic adiuvat usus:
Ingenio studium, plus labor arte valet.
Sic artis praecepta TVAE ORNAS doctus in VSV:
Ingeniumque labor dat tibi, VARE, sagax.
Sis aegro VIRTVS et SANO, comprecor, VNA:
Multos sic usu viceris Hippocratas.

CVm loqueris, Iuni, VIS VNI dulce MEL ORI
Prorsus inest: mel ceu Nestoris ore fluit.
VNI COR MELIVS donat Deus, osque disertum:
Cordati ô prudens pectoris eloquium!
An non sic MINVI LIVORES posse putabis?
Ars superet, livor sit procul omnis iners.

LIuor iners vitium, virtutem rodit amaris
Dentibus, et morsu non nisi summa petit!
Infelix, cui nemo suae laudem invidet artis:
Felix, quem stimulis impetit invidia.
Sed tamen ante alios longe felicior unus,
Invidiae rabiem qui superare potest.
Ipse licet nondum possim invida corda domare:
LIVORES MINVI, qua potis, arte tamen.

PRaeest SILOH CVI MVNERI.
Favet beata Trinitas:
Virtus, Salus, Felicitas,
Cornu Beatae copiae,
Et omne praesto est hic bonum.

IVLIVS optasset CHIRONEM forte magistrum:
Iulius immensi qui caput orbis erat.
IVNIVS at iuvenum prima caput urbe Trebocûm,
Multiplici praestat nomine Phillyriden.
Verum namque Deum colit (ô divina voluptas!)
Huius et in laudes, quod facit, omne facit,
Et cûm Graiugenûm solo sit is ore locutus:
Teuto mel hic Graium fundit et Ausonium.
Adde, MEL HIC ipsum quod in VSV dulce sit ORI:
HVIC MEL et IN RIVOS diffluit Aonium.
Peleus huic tuto magnum concredat Achille:
Et petat hunc, qui vult arte levare caput.
HI COR habent VNI MELIVS quos Musa polivi:
I, puer, HIC VNVS doctior et MELIOR.

MIscet MEL Panacaea: CIBIS HOC SERVIT amicum:
Si cibus est pariter, iam medicina placet.

CEu vehemens studium, sacer ardor sancta docentûm:
Iram quo placent, vera docendo Dei:
Sic MEDICIS ZELVS sacer esto fidelibus, atque
Sanandi MORBI maxima cura mali.

MVSAM servat HONOS AETATI, Anomaee futurae:
ANTEIT at MVSAS sic HOMO corde pius.

CVm Divam te, Musa, feras, sic prosata coelo;
Vt celebres superos factaque semideûm:
Dignos laude viros vehito: missisque profanis
HOSTIA cantando MVSA MANETO Deo.
Vtque labore tuo, vivas cum laude perennis,
AETATI sit HONOS SVMMA scopusque tuae.

REs ITA SANVS AMET cunctas HOMO: praesit ut aris:
Proxima sit patriae: tertia cura foci.

SEmina virtutum plantat generosus et auget:
Degener haec eadem SEMINA VASTAT HOMO.
HOSTEM ANIMO VASTA forti, nec cede maligno:
Pectore submisso non decet esse virum.
Nil nimium cupias: disce tenere modum.

LAVS VTER BACCHI vino sit plenus: inanis
Laus at nec Musas, OS nec INANE iuvat.
Laurum Ehoebus amat: LAVRI frondentis HONESTVS
EN BACCA cingis tempora docta sacrae.
Musis delicias facis, et colludis amice:
Delicias redamat Musica turba tuas.
Macte animi! Musis LVSV sic sospes in OTîI
Aut bacca, aut SANES BACCHARE damna diu.

LAurus vbique viret: viret et sua fama poetis:
Et non mortalis nos comitatur honos.
Quis Lauterbacho meliora poemata fecit?
Cuius de vena limpidiora fluunt?
Nominis omen habemus: ET HIC SANE BONA LAVRVS:
Laurus in aeternos non moritura dies.

QVae Diuum prope templa virens te fronde coronat:
EST EA NI LAVRVS HIC BONA, nulla bona est.

CEu patiens hyemis, frondescit Apollinis arbor:
Sic et dura potis ferre superstes agit.
Comit et haec sacros, quod vivant arte, poetas:
Hanc quoque fert miles: laus quia Marte viget.
I, SIC E LAVRO vir HABET quia strenuus ANNOS;
Inter et indigetes post sua fata sedet.

O ANNI VBERTAS! unquam si fertile natum est,
Ingenium, HîC Musae dote benigna VALES.

TV Clario, Schossere, CHORO NI SANVS Apollo
ESSES, qui Musis carmine ferret opem:
Certa forent hinc damna timenda, periclaque certa:
Musarum passim quando laborat honos.
Per te sanus honos Musis revirescit: Apollo
Sanus sis Clario, comprecor, vsque choro.

CELO MENS INCLVSA, refert anagrammate Clemens
Symbolon: in coelo vivere mente pium.

SIc ne CANENS CLIVS vincis MELOS optime Clemens:
Nempe melos VINCENS MELSCHOLA dulce dedit?
SIC LVCI MELOS ipse CANENS: MEL et vtile COLANS
VINCES, et melicâ nomen ab arte feres.

NVLLA SALVS (ais) ECCE mihi SINE MORTE, Trelaee:
Esto: mors longâ sancta salute beat.
Sit tamen hoc ut in orbe salus a morte superstes
ALTER CEV LINVS hîc tu MELOS usque CANES.

Salus NVLLA beata continctur:
Se noscens, sapiens is omne novit:
Noscens ac fruitur Deûm salute.

CELO MENS INCLVSA parit, Trelaee, salutem.
Quod iuvet in terris, vel breve, vel nihil est.
Sit spes firma, animus speret coelestia: caeli
Regia fidentes vitaque vera manet.

MENS INCLVSA, PARENS, spatietur libera CELO:
Ac duce sub Christo sit comes alma fides.
Nominis omen erat nobis Clementia victrix:
Illecebras, mundum, spemque metumque domet.
Ancipitem spernat MENS CELO INCLVSA pavorem:
Nec metuat rabiem, quam vomit ore Satan.

FIli, dulcis amor; fili, mea maxima cura:
Matris onus, fueras qui modo, matris honos:
Vive domus columen, senium fulturus auorum:
Dum vitae ingrederis hospes amatus iter.
Disce Deum, pete celsa, decus succresce parentum:
MENS ut sit LVCRO, Carole, CELSA tibi.

QVae Musis, manet haec tibi mens, Ludoice, fidelis:
CVI DOLVS in corde est SI quoque, MVSA RVIS.

ASSIDVVM CVR VOLVIS, Homo? quae causa laborum?
Tene quod Aeoliden Sisiphon urget opus?
Me verus pietatis (Ades Deus, atque cor imple
Ignibus) assiduum volvere cogit opus.

Damna cum Musis toties ab ipsis
Laesus immensum tuleris per orbem:
CVR DIV MVSAS malesanus alto
Pectore VOLVIS?
Cur diu Musas ita mente volvam:
Causa nimirum, nimios quod illae,
Dum premor curis aliunde, pellant
Corde dolores.

CVr MVSAS vitiata DIV ludibria VOLVIS!
Quid toties, MASVRI, conteris arte dies!
Nos Phoebi genus! at genus irrisibile vatum:
Par haud ingenio precium, nec gloria merces:
Dum tibi pro sterili vita labore cadit.

PEtrus Ronsardus, ROS VSV (dispice nomen)
TERPANDER, recreat carmine, voce, lyrâ.

Et Rosa Pindaricae crederis esse lyrae.

ELoquij flores solitâ qui demetis arte:
Qui cupis expressis tangere labra favis:
Hyblaeoque sitis qui scripta madentia rore:
Ronsardi libris rosida mella lege.
ROS DVRANS roseo superat RONSARDVS odore:
Roratoque nitet nectare, melle, favo.

FAllitur et fallit, vulgi qui pendet ab ore:
Iudicium melius sic sapientis erit.
IRVS ut ARGENTI, virtus nisi suppetit, VSV
Noscitur, et Phrygio par homo, Iane, Midae:
AVREVS INSVRGIT sic totus, Croesus ut alter,
Cui pariter virtus fit probitasque comes.
SANVS ubique VIGET, formoso pectore dives:
Sive cupit RVRI vivere, sive domi.
GRATVS et est NISV VERI rectique bonique:
Hinc laus, hinc hominum progeneratur amor.

Vtilis ars terris, ceu sidus in aethere, lucet.
ARS VACVA ipsa BONIS, ceu breve SIDVS OBIS.
Aureus est artis fundus. F. vix terreus immo:
Ars famam Musis clara dat. F. immo famem.
Artem quaevis terra alit. F. immo eget improba passim:
Ars misera est, Fors si defit amica, satis.
Sic et HONOS ARS vsque BONIS EA VATIBVS esto:
Fors Arti, Ars Forti duret amica diu.

QVae Minerva dedit tibi, tu cole
Sacra, IAN IACOBE, animi bona;
Artis o decus, arte tua vige;
Arte quaere, tuere novem deas.
Arte post cita fata superstite
Vivitur super astra beatius:

Hoc Strigilis, mendas quae frico Grammaticas.

FRONDIS Apollinei VIS HîC, et gratia MVLCENS
Cum Phoebo Musas, Gratiolasque viget:
Mentis ubi vigor ille tuus bene floret, et artis,
FRISCHLINE Aonij digne chorage chori.
MVSIS HINC, Phoeboque DVCI, sic carmine FLORENS,
Acterni vatis nomina digna geris.

FLOS MVSIS HINC INDE suus CVR permanet idem?
Flos hic cur nullo tempore deciduus?
Dic Dea tu nobis: alijs ego dixero rursum:
Laurea Musarum flos tuus esse solet.
Laurea praeteriti merces operosa laboris:
Laurea perpetuis iussa virere comis.
Ex illo Musis hinc inde est flos suus idem:
Famaque perpetuum non moritura viret.

CHARVS NAE mundo TITAN: sed charus Apollo
Musis: tu Musae Sol et Apollo sacrae es.

MVsa tibi Peithoque favet, Lamberte: disertum
Pol tibi RVS PEITHO MVSAque docta BEET.

QVam bene nomen habes ALBINI, Petre! PER ALBVS
INTVS, et es vere candidus intus homo.

PLenus es historiâ, Petre, PLENVS es ARTIBVS unus:
Si nescis, nomen consule Petre tuum.

ALBVS IN TVRPES, Petre censor: ARTE
NVBIS ut PLVS historiae abstulisti:
ARTIBVS sic et merito Camoenae PLENVS amaris.
Hinc LATENS Pindi gemino virentis
RVPIBVS fructu; PER amoena NVBIS
ALTVS excelsae iuga ferris vsque Alite pennâ.

CErnere res multas, sed veris vincere dictis,
Postulat historiae semper amica fides.
Illa tibi curae est fidei plenum omne probatur,
Ac veri plenum, iudicijque probi:
Continet historiae quic quid REINERE volumen
Grande tuae: seu sit prisea, vel illa nova.
Macte animi, REINERE: manent te praemia digna:
Perpes vita polo, seraque fama solo.
I VERI SINCERVS adhuc RES CERNE vetustas
Atque novas: quod te sic iubet ipsa fides.
I RES CERNE sagax, sed VERIS VINCE disertus:

LVcta tibi assidua est cum nugarum agmine falso
Verax vt nobis luceat historia.
Scilicet IN VERIS, Reinecci, VINCERE RES est,
Tu verum in scriptis rite fidemque colis.

QVale nec Argolici potuerunt condere ciues:
Nec soboles urbis Romule prisca tuae:
Tale laborat opus terra Germanide cretus:
Iudicio ambiguum major, an ingenio:
Regna sub aspectum ponens, regumque labores,
Vsque per innumeros exspaciatus avos.
Iamque renascuntur veteris monumenta Philisti:
Quaeque olim in lucem Pollio scripta dedit.
Apparent memores Romana per atria cerae:
Et numeri pubis Teuto vetuste tuae.
Dij faciant, operis tanti venerabilis auctor;
Vt tibi sit robur corpore, mente vigor.
Vna tibi res haec est credita, firmior VNI
NERVIS ac vegeto robore CRESCEREI.
Iamque sacri vivent heroes: notus Eois
Principibus vives, notus et Hesperijs.

SAncta sides sidus menti coeleste refulget:
Fax haec ad coelum fulgida signat iter.
SIDVS DA, Conrade, PIO tam nobile CORDI
SANVS: et in coelum te vehat alma Fides.

CVi Deus est, pariterque Deo qui charus, an IS non
Alter dic Goli, sit PHILO THEOLOGVS

SEdulus hîc, Goli, Phoebi colis arva ligone:
Hinc seris, hinc fructus carpis et ipse bonos.
PLVS VSV LIGO semper HIET: foecundet et aura
Coelitus: et fructus messis opima ferat.

PLVS MIHI prae reliquis placet ille THEOLOGVS unus:
Qui docet aeternûm non peritura bona.

QVid cum Marte tibi, tantus qui cultor es Artis?
An quod et ingenuâ Mars cupit arte regi?
An quia militiae Mars vult Deus esse togatae,
Armataeque simul, Pallas ut ipsa, togae?
An potius quod Marte tuo facis omnia dextre
Quae facis: ingenium suscitat ipse Deus.
Quicquid id est, TE MARS DEVS Arti nomine SERVAT
Teste: fit eloquio clarior ipsa tuo.
Sic Spartam, quam nactus es, ornas: ergo vicissim,
SERVET ut hanc SARTAM, comprecor, ipse DEVS.

GNavior ad nutum ceu verna ministrat herilem:
DRESSERO Musae sic famulantur hero.
DAT TERES eloquio pueris HERVS ubere MVSAS:
Has ipsas tereti vel docet ore loqui.
Huc ades, ô Latij qui nectar et Helladis optas:
Pocula DRESSERVS fundere plena potest.

THure Deus gaudet; penetratque precatio vera
Nubes: nec voti pars perit ulla pij.

THVS AMAT aeternus VERE DEVS; ac prece fusa
Gaudet, et auxilij fert miseratus opem.

QVam bene Gregorij nomen gero! pervigil ut GRVS,
BIS GERO, quas recte RES gero, nempe MANV.

BIle caret quisquis, meret haud victricia lauri
Praemia molle nimis nempe cor ille gerit.
Quaerere tam noli, LAVRIS CVR FIDVS habetur
GYRVS BILE? notat nomen ut omne tuum.
Cos virtutis ut ira, boni sic carminis ardor
Bilis, et ingenij fit FRIDERICE vigor.

DOCTRINIS iterum se Barbariae, excitat ignis:
TV SAPIENS VIDE, et ô damna futura leva.

Sic, quod habes, verum nomen, ut omen, habes.

LAuro haud est opus ut velet tua tempora Phoebus:
Si nescis, IN TE LAVRVS et ipsa viget.

CEu fruticis decus est ROSA, Spinae splendor honosque
Musarum decus es sic Rhodomane GREGI.

CArmen dulce ROSA est: ROSA flos hominumque deumque,
Carminibus varijs CARPITVR ipsa tibi.

LAude Deum celebrans, ornans et laude lehovam:
Carmine sic laurum suaviloquente meres.
Pro Phoebo LAVRVM tibi DAT, Rhodomane, IEHOVA
ORNANS: sic vates lauriger esse potes.

1. EN! MVSIS LAVDATVR HONOR, si sufficit artem
Cum virtute Deus, non tibi defit honor.
2. Si vis laudari Musis, fac laudis honorem
Vt referas: Genitor semper honoris honos.
3. Nil Musae laudant, nil et laudare tenentur:
Hos nisi virtutum nobilis ornet honos.
4. Verus honor Musis debetur: is omne per aevum
Durat: et has extra quid nisi fucus, honor?
5. Dum tribuunt alijs, cur non mereantur honores
Musae? quas artes dicimus esse bonas.
6. En paucis laudatur honos! quia dignus honore
Nunc quotus est? Matres quis modo laudis amat!
7. A Musis quorum merito laudantur honores?
Est Deus atque boni, cum pietate bonum.
8. Musae alijs pangunt dignos virtutis honores:
Quis digno Musas tractat honore pias?
9. Si quid Musa canit forsan, quod non sit honestum:
Neutiquam Musae nomine digna venit.
10. Laudant virtutis Musae et pietatis honorem:
Verus pro veris laudibus his sit honos.

MVLTVS IN VNO ALIQVO, proprio sub nomine dicor:
Sim MVLTVS factis, Christe fac alme, pijs.

Peccatum fecit mortis me triste lucellum:
Quae loculum vincat, sit mihi meta Deus.

QVod Musis sacris operaris carmina sacra:
Praemia dant capiti laurea serta tuo.
Quod sacer es vates, ES LAVRO DIGNIOR VNVS:
Aeternae celebrans dulce salutis iter.

LAuro digna canens, ES LAVRO DIGNIOR VNVS:
Auspicioque deûm laurea serta geris.
Nam tibi Mercurius linguam, tibi carmina Phoebus,
Musa sonos, artes ipsa Minerva dedit.
Rudingere vire, tu LAVRO ES DIGNIOR VNVS:
Ceu tua te laurus digna perenne virer.

ARtes non alias, ut multi, iacto profanas:
Sola vel una SIT ARS NOSSE BEATA DEVM.
SAT BONA nempe DEI METVS ARS: Sophiaeque corona,
Fons vitae simul EST finis et ipsa bonae.

INgenij tumidus sit laude, sit arte superbus,
Qui volet: ARS mihi SIT NOSSE BEATA DEVM.
MORS ABEAT, SI me SANET DEVS, o bone tu me
Christe tuo miserum sanguine vivifica.
Ingenuae frigent artes: en! STAT BENE MVSIS
ARA; SED ô vili quis modo thure litat.
Hic ille dum recondita
Praegnans crepat scientiâ:
Inelegans ego increpor,
Rudisque asellus. At mihi

SImplicitas recti mea cura, meum cor, et aequi:
CORDE LVI SANVS sic mala multa meo.

DIvitijs inhiet vulgus leve: Sat tibi, CVRA
SVMMI sic quod HIES sedulus ipse BONI.
Summum nempe bonum, seipsum et simul omnia secum,
Meibomi, aeterna prosperitate beat.

SVMMI tu VI CHARE BONI vis esse beatus:
Ipso, Maibomi, nomine teste sapis.

SVnt sacri vates, et Divûm cura vocantur:
Inque suo dium pectore numen habent.
Dum fera corda movent: Iovae dum carmina pangunt:
Semideûmque canunt fortia facta virûm.
Hinc favor his surgit Musarum: hinc fama celebris:
Fama sub extremis non moritura rogis.
Tu quoque MVSARVM ET summi pietate IEHOVAE
Quod ferves CVLTOR, sic BENE nempe SAPIS.
En! Deus ipse tibi favet hinc, proceresque potentes,
Aonijque simul turba novena chori.
Hinc etiam VATVM PHOEBVS, IOVAEque MINISTER
CLARES EOIS Hesperijsque plagis.
Macte animi o HENRICE diu: tua docta Camoena
Inque solo pariter personet, inque polo.

INgenio possum veteres aequare poetas:
Sive iuvat plectro ludere, sive lyra.
Gesta Ducum scribens, humili non ambulo passu:
Sufficiens ornat singula nempe decor.
EN IBI SVM vates et cygnus HOMERICVS: arbos
Hinc merito nomen dat mihi verna meum.

FRonde sub arboreâ teneris Meibomius annis
A Musis Clarias saepe rogabat opes:
Vlterius ne tende; tenes, Henrice, quod optas:
MVSIS NVBE MEI, dixit Apollo, chori.
Vix ea: Pierides varijs embiemata Nymphae
Exhibuere statim vermiculata modis.
Fallor? an haec fuerit gemmatis infula vittis?
Pegasidum fuerit Laurus an illa chori?
Versi reclusum, Meibomi, nominis omen
Virtutis retine Symbola vera tuae.
Flammea seu fuerint, fuerit seu Delphica laurus;
Sponsus es Aonidum Castalidumque choro.

Ovatum Deus, oro, dic rogatus
CVI MVSIS BEOR a sacris, MIHINE!
Quaerentem excipit ipse Apollo vatem:
Et dat quaestio nomen, et dat omen.

NOn bene conveniunt, nec in unâ sede morantur
Auri sacra fames, sanctaque Relligio.
CHRISTI nempe POLO IANVS fit EGENVS: at Orco
Dives, magnarum quem sitis vrget opum.
Sorte suâ Pietas contenta, est optima gaza:
Si caret hac dives, iam miser esse potest.

CVm tua Pieria redimiret tempora fronde,
CHRISTIANE, Phoebus lauriger:
HEVS (inquit) CHRISTO REGE sanctissimo et VNI
Dixit: et Orpheam, mulcendis auribus aptam
Simul exhibet tibi lyram.
Hac nunc Iessidae dulci modulamine vatis
Hymnos canis Iovae sacros.
Macte! tuum memores tollent ad sidera nomen
Meritumque honorem Gratiae:

FErre decet, quae ferre licet, vel in hoste superbo:
Qui bene fert, rursus fertur et ipse bene.
Sic et in HOSTE suo meus OS FERT Ianus INANE
Sane: victor et hinc hostis, et ipse sui.
Sic fert ipse tamen, ne celet pectore verum:
Consessor fidei sanus ubique suae.

COelum qui reseras coelestis numine verbi:
Tu, Faber, es FANI sic SERA nempe BONA.

TV BONA FERS, fidei doctrinam operumque docendo
IANE, Deo acceptus Christiadumque gregi.

SAt Medicina tibi, Sophie tibi nota sat omnis:
Sat ratio Logices nota, sat Historia.
Denique nota sat ars sacra quaelibet atque profana:
Laudis et hîc palmam dia Poesis habet.
Tu quoque LIBAVI, LIBA IVS utile vitae:
Sic disciplinae hic integer orbis erit.

HEROI (a) NVMIS optas par esse? sed audi:
Heroi si par sis bonus arte, sapis.
Haec tibi (b) RES NERVVS vitae una futura beatae;
Cum numis pariter iam dabit omne bonum.

FIde Deo, speraque, SILENS REVERVS et ore:
Sancta fides ac spes promeret omne bonum.

RES gestas, Reusnere, LEVAS quod candide NERVIS,
Percolis et Musas: hinc tibi fama duplex.

INCVLPATA DEO DANS munera, Candide, terris:
Aetherio recipit munera dia polo.

SImplicitas et candor ovis ceu maxima laus est:
Sic Christi similis sit quoque cultor ovis.
Candidus ac simplex, VT OVIS sit, et ipse TER ALBVS
Moribus, ingenio, relligione, fidê.
Hoc re si praestas bene, fit tibi nomen vt omen
ALBERTE: et Christi cultor es ipse bonus.

QVicquid agis, PIVS esto rei bene NERVVS agendae
CHRISTI HONOR: in Christi nomine certa salus.

MEntis ut est Sophie, Panace sic corporis ara,
Brendeli: LARIS HAEC ARA SVBINDE tui est.
Corporis est Panace, Sophie sal mentis: INARDE
BIS Sophus ac Medicus CHARVS utroque SALE.

Sic VIR es (EN!) ZELO divite, Iane, SONANS.

MVsa DEO tua servit, AMANS Maemarde MINERVAM:
Fit studio melior gnava iuventa tuo.
Macte animi! MANES sic DVRA victor IN OMNES:
Musa decus, decus et grande Minerva refert.

FRugifer his membris alimenta ministrat ut annus:
Fortior unde suo spiritus igne viget:
Sic tu DAS ESV MEMOR ANNI fidus alumnis
Praemansas animi, clare Memarde, dapes.
Ergo MEMOR cum DES ANNISVA cuique fugacis:
Longum Dij Musis te superesse velint.

NOn vel pinguis ager, vel avari rastra coloni:
Vbere sed laetas messe dat annus opes.
Non parit ingenium, iusto nisi tempore, fructus:
Rus vigil hoc quamvis cura, Memarde, colar.
TVSVA DES ANNO, MEA Mî: tua posce vicissim:
Omnia sed dederis, cum dederis animum.

HORA NE SVMMA SINET longum me vivere, non sum
Sollicitus: regitur si mea vita Deo.
Corde Deum pure recti studiosus honorat:
HOSTIS virtutis NVMEN AMARE nequit.
Mens HEROIS AMAT NVMEN: sed degener ipsum
Despicit, aeternum nec cupit esse Deum.
Artibus ingenuis cum SIM virtutis HONESTA
MVNERA sic nactus, nil nocet Invidia.

TV CALAMO, Calamine, VIGENS, dum carminae Musis
Docta canis, RVGIS vis superesse tuis:
Aetas quas tibi longa ferct. sapis, euge! fidelis
Musis coepta tene: te manet amplus honos.
Cum calamo victurus honos per secula longa:
Rugas victurus sic Calamine tuas.

SIt GENVS alterius clarum, mihi MVSICA cura:
Et favor aeterni GLORIA nostra Dei.

MVSICA vita GENVS clarum mihi fecit: et inde
Carminibus crevit GLORIA digna meis.

MEnte sapis, CATVS ipse BONIS HIC DVRA subinde
Sponte LEVA: sic Sors nulla nocere potest.

PRomeret ut vivax, sic ORNAT PRAEMIA VIRTVS:
Gloria virtutis fit comes atque Salus.

SIt ipsa virtus praemium licet optimum,
Contenta sat bonis suis, nec indiga
Vellaudis externae, vel externarum opum:
Meretur ipsa praemium virtus tamen:
Inane ne sis nomen aut inutile:
Suis et ipsa praemium cultoribus
MARTINE virtus promeret; laudem, decus,
Fidem, rem, honorem, gloriam, amorem, gratiam:
Largo beans Bonae sic cornu Copiae.
Quinipsa VIRTVS ORNAT PRAEMIA adhuc magis;
Coelum recludens immeritis virtus mori,
Boni haec sibi expetunt: hoc praemium est bonis.
Sic omnia in se virtus possidet bona:
Cui praesto virtus est, bona adsunt omnia.

FElix nomen habes, HEIDERE, nimisque beatum:
Hospes amas dici magnus HERVSque DEI.
O sanctum hospitium! felix ô hospite tanto!
Regnat ubi, dempto sine, beata salus.
Non hodie, nec HERI DEVS est: viget omne per aevum:
Fine Deus pariter principioque carens.

VErique falsique arbiter
HEIDERVS ille providus:
Virtute vitae regulas
Velut refert: sic ingenî

NEc sine Rege valet Lex; nec sine Lege, GEORGI,
Rex regit: imperij lex bona norma boni:
IVS REGIS GEMMA est, VT LEGIS NORMA, sub orbe:
Publicares felix, haec ubi iuncta manent.
Ipse REGES ANIMOS VVLGI, sed praeside lege:
Imperij felix sit nova forma tui.

SOLI MVSA bonum CVDAS age carmen Adamo:
Cur? solus Musae sudat et ipse lubens.

LENIT, HONOS INGENS, PVDOR omnem corde rigorem:
INGENS quin et ONVS LENIT Honore PVDOR.

ARs baculus vitae, curarum dulce levamen:
ARS COELI BACVLVS cum pietate manet.

ARS COELI, Pietas: vitae manet una beatae
Haec BACVLVS: coelo sola dat illa frui.

GRande Camelus onus fert dorso: grande CAMELI,
Boschi, onus HOC, pueros qui docet, ille SVBIT.
Ferre tamen decet hoc onus aequa mente libenter:
Nec fructu caret hoc, sed nec honore suo.
Sic bene fers onus hoc, BOSCHI, gaudesque ferendo:
Nam, CIBVS E SCHOLA, ais, sit MIHI, sponte fero.

ANNO SIT BENE IVS, optas! optamus et ipsi,
Benti, sint VITES ut BONA laeta SENI.

FAMA solo, THRONVS ipse POLO sit adorea tandem
Phoebicolis, Christi quos iuvat unus honor.

COmmodus haud doctor, NISI sit BONVS ARTE professâ:
Commodus haud miles, sit nisi Marte bonus.
Tu bonus arte places, bonus hinc et doctor es ipse,
IONA: SANVS et hic sit TIBI semper HONOR.

It SANO, Iona, RHENVS eatque TIBI.

TV BONVS es mitisque INTRA MITESque bonosque:
Crede mihi, laus te sera sub orbe manet.

CHristo fide: MANE SANO tu sanior HOSTI,
Thoma: cum Christo nil nocet hostis atrox.
Quodque facis, teneros ANIMOS pietatis HONESTA
Dote diu, simul ac artis honore piae.
Te pietas coelo, terris doctrina beabit:
Nempe pius doctor Sol ut in axe micat.

COrde tibi pietas, ANIMO est insignis HONESTAS:
Oblectant ANIMOS non nisi HONESTA tuos.

ESt ANIMO NOHAE, Christo qui fidit, et omne
Consilium ad coeli regna beata refert.

PLus ars; quam natura valet. viden' educat, aevo
Coelum, quod Tellus procreat alma parens.
Annus fert, nec ager: sic ANNO pectora, Iane,
Emollita FERIS moribus usque BEA.
Laeta suos seges ut fundat cum tempore fructus:
Publica quo res hinc crescat et alma salus.

LIvor iners, et vana lues, OS LIVOR INANE EST:
Carpit, at hinc vitio carpitur ipse suo.
Dum videt ingratos intabescitque videndo
Successus hominum, poena fit inde sibi.
Ipse suis telis proprtus se conficit hostis
Livor: supplicium maius an esse potest?
Summa petit livor: nil curo verba malorum,
Iane magis: sic OSLIVOR INANE sat EST.

SIc NE DIV misces mihi FEL, Fors dura, MIC ASque
Infausto semper lumine torva magis?
Laeta redi tandem: misce mel dulce vicissim:
Ac blando tandem lumine quaeso mica.
Sic
Fellis amarittem mel levat inde magis.
Tu vero Deus ô FINEM DA maxime SECLI:
Sic inamarescunt cuncta sub orbe mihi.

IAm satis austero gustum percepimus haustu:
FEL DES VICINAM nominis, oro, vicem.
Non das? et Sortis nondum deferbuit ira:
Quae nec prostrato parcit iniqua mihi?
Est tamen unde petam dubijs solatia rebus:
Carmine tristitiam nempe relaxo gravem.
Hoc licet obscuro mihi carpat nomine censor:
Melle tamen quidam dulcius esse putant.
Ergo IACENS amplo dum MEL sub pondere FVDI:
Ex illo moveor tempore felle nihil.

REusnere, DEFACIE tibi NILSVM quidem.
Notus: tamen, quod haud piget, quaeris, vtrum
Apollo vatesve alter cieat alterum?
Sed ô DII! o CELVM! quid ais? FASNE sit
Homini pio movere rectorem Stygis,
Aut Deliae pati furorem Thoebadis:
Quem nominari vix quoque pietas sinit,
NEDVM Poeta a candido FAS ELICI?
Deus, Deus, Deus, cietur et ciet.
An tu movebis tripoda ? NIL FACIES DEVM?
Flamenque celitum quod excitat pater?
Quin civis et FIDVS MANE CELI decor.
Nam candidae FVCAS DEI LIMEN domûs:
NI DILVAS FECEM paludis inferae,
Et hanc Stygis detergeas fuliginem.
Sed tu pijs, Divina Lux, solatium
Perenne: NEC DIE tuis FAMVLIS calor
Nec LVMEN atrâ nocte DEFICIAS precor:
Et quo melius aurâ frui queant tuâ,
DA protinus FINEM ruentis SECVLI.

NOn possumus in hoc seculo, IESV bone,
Quem mittis, integre frui Flatu sacro:
DA SECVLI FINEM: ambrosia celi mera
Nos ut satiet illîc perenni gaudio.

PRaetoris tu nomen habes; Praetorius esse
Ac dici pariter nomine reque cupis.
RARVS HABET PRAETOR curae IVS quando sub orbe:
Ac pro iure dolus regnat ubique malus:
Quod sis, esse velis: nil sic, Praetoria quam lex,
Ius aequum placeat, sanctaque iustitia.
Praetor id in clypeo Thebanus, lumine captus,
Ac manibus mutilus signat, et ore gravis.
Et quia sacra facis Musis quoque, durus ut ursus,
Ingenij foetûs carmina lambe tui.
Sic BEHRHARTVS eris, tamre, quam nomine: Musa
(Crede)beat, Themis est cui comes atque Dice.

IVra verenda Themis docuit te, Suada leporem:
Et Sophiam Pallas, dulce Thaleia melos.
Sic quia PERDVRAS BINVS Bernharde bonusque
RHETOR, iure tibi laurea bina datur.

PRAETORI Aganippidum assecla
Sollers, Themidisque adorea:
Quum nuper alpexi tuas
Lestu madefactas naenias;
Tuae Dynasten patriae
Quîs rite defles et pie.
Elegosque summis regibus
Dignos, virisque illustribus:
Grandique Pindarilyra
Modulata pulcre carmina:
Obstupui, et ocyus loquor:
Hîc est: Propitiâ Pallade
Meditata nae sunt haec mele.

I BENE PRAETOR, ait Themis: aequum iure ministra:
Tunc bene RVS DVRAS: sit bene vtrique precor.

PRAETORI, amice Iuris:
Ni rore Nardus vvida
Sit, quem dabit liquorem?
Ni ius bibat rorem Dei
Ex arce, quid decoris?
Tu NARDVSO, quam coelitus
Rex rore PRAEBET udam:
TURORE IVS riges tuae
Serenus usque Nardi.
Si ius fori qua deficit,
Res sunt tibi Camoenae:
Dum ros favet Musae tibi,
Civile ius levabis.
Nam ros hic illud provehit,
PRAETORI amice iuris.

ACer, et ad palmae currens bene Mannus honores
Fortior it, sonitum si tuba clara dabit:
Tu FIDEI Friderice TVBA, ceu MANNVS, anhelans;
Sublimi CVRRES sanctus ad astra via,
O vis magna tubae fidei! tuba clangat m orbe
Illa diu, fidei cursus et acer erit.

TExta videns Cleio TAVBMANI daedala; rebus
En, inquit, VARIIS FERT DECVS iste BONVM.

TOt bona, tot concinna quod huc Anagrammata mittis
BVCHNERE, ingenij pignora pulcra tui:
Laudo, nec invideo: sic alter es arte Lycophron:
Ingenij patet hinc vis genijque tui.
SVRCVLVS HINC VBER veteris iam laudis et artis
Pullulat, et genio fidit abunde tuo.
Tu modo coepta tene: Sat LVCRI CERNO SVB VSV
Carminis: aeternum nominis unde decus.

SIcut grammineo consita cespite
Arbos, vere novo germina plurima
Ex se parturit, inque
Latum proijcit aethera:
Sic felix studijs omnigenis schoia,
Doctorque ingenuis inclytus artibus,
Multos mente politos
Foetus gnaviter educant.
Vultisne ô sobolem, turba patrum vagam
Formatam egregie moribus, artibus
Et lan ctâ pietate,
Laeto cernere lumine?
Vestri delicias tradite pectoris
BVCHNERI, moneo, sollicitudini:
HINC est SVRCVLVS VBER
Virtutis, fidei, artium.
Hinc pubes, veluti Dardanio ex equo
Prodit culta bonis plurima litteris.
Vita, relligione,
Linguis, carmine, Musicâ.

VIctus, Amande, MANVS DA: sic te victor amabit:
Victori victum IVS dare lyira IVBET.

GRata Deo virtus, inopi solatia praestans:
Ac relevans miseros auxiliante manu.
Foenerat ipse sibi, miseris qui mente benignâ
Praebet opem perit haud, quod miseris bene fit.
Sic INOPI, quoties res fert, Ephorine, SERENA
Promptus ONVS: res est ingeniosa, dare.
Extra fortunam est, quic quid donatur egenis:
Quas dederis, solas semper habebis opes.

MArs numerum non curat, vt et lupus ipse. quid ergo?
COR MARTIS NVMERVS, cur anagramma placet?

MEL CVRES, Melcere: Dei mel nobile verbum:
Quod bene qui curat, melleus ille vir est.

MELCHRVS Graecis dici
MELLIS inest sacri dulcis in ore FAVVS.

VAna salus hominis, vana omnis gloria: at VNO
VNI LAVS CHRISTO: Soli sit gloria: Christi
Laudibus OS plenum personet omne Dei.
Sis ô Christe meus: tuus ô sim Christe vicissim,
Vt suus: IN CHRISTO LAVS mihi sola SVO.

DElius, an Chius patriâ sis, nescio, DELI:
Nomine Delius es, Chius at hercle melo.
Nam MVSA SOLERS E CHIO LVDIS Hemeri:
Sic ribi dat nomen DELIVS ipse suum.

IVs Christi tibi quod placet vnum, regula vitae
Ambrosi, mentis certa medela, sapis.
Si bene ius Christi scis, omnia caetera nosti:
Si nescis, quicquid scis, nibil omne puta.
Omnia morie cadunt: at sola scientia Christi
Fit comes, ex vitâ nos vbi sata vocant.
Sic ergo Christi ius immortale propagans,
(Quis vetet?) audaci dicero voce potes:
Ignes Orce vome (ha!) sreme Mors: Satana
omne nocendi
Prome genus: gladios exsere Munde
tuos:
Seu fruimur vitâ, trahimur seu morte: MANEMVS
Vnius OB CHRISTI IVS meritumque sacrum.

CVm doctor tot sis doctorum, laude Lopadi,
LAVDIS DANS OPERA haec, nomine teste, clues.

MENS tibi NON RVDIS est LENI: te parva magistro,
Imperio regitur quam bene turba tuo!
At durus labor est? Fer: MEL NON est SINE DVRIS:
Fel dirum lepido melle rependit amor.

MInos exanimae turbae dat iura severus:
Quam regit, hanc urnâ terret et ipse suâ.
Sum vivae turbae MINOS, RVDE LENIS at ipse:
Imperio gaudes, turba pusilla, meo.
Ni proba fis, ni me discis praeeunte magistro,
Nique SILES; OMNI NVDER et ipse bono.
Si proba fis discisque silesque, bonum omne merenti
Cedat: MENS LENI NON RVDIS usque manet.
ME verbis DVRIS NON LENIS: sum duce lenis
Natura: lenit sed magis inde bonum.

QVod grave, quod durum in studijs, quodcunque molestum est,
FER CHARVS MVSIS HERCVLIS omne FIDE.

LItterulas, Laeli, quod amas, sapis hercle: memor, quod
LAVS E LITERVLIS VNA sit, una salus.

SAlvus HONOS, PVDOR INGENITVS: color optimus ille est
Virtutis: pudor haud est ubi, nullus honos.

SI color est virtutis, HONOS sit mentis amoenus,
INGENITVS, sancta cum pietate PVDOR.

SVnt tria quae faciunt studiosum vincere pulchre,
Ars, virtus, Sudor. cur tria? VITE, rogas?
Nimirum vitium Virtus, Ars vincere docta
Barbariem, Sudor denique Desidiam.
Ars baculus vitae; Virius lux mentis honestae:
Virtutisque comes Sudor et Artis adest.
Sint cordi VIRTVS, ARS, SVDOR, Vite: beatus
VINCET, et aeternum nomen ab orbe feret.

INvia virtuti non est via Liudis: honores
Percipit et studij praemia quisque sui.
Cuique placet laus vero bono: celebrataque virtus
Crescit, et eximium gloria calcar habet.
Tu Musae quod cultor es, es quoque cultor honoris
Sedulus: EN! MVSAM sic ALIT vnus HONOS.

MVllum sargus agit: SARGVM CVR amne latentem
Ipse FVGES? caprae captus odore perit.
Sargus, adulter iners: scortum capra: mullus amator
Sit studij: veterum symbola certa manent.
Sic apis alterius fruitur persaepe labore
Fucus iners: vitijs sed perit inde suis.
Semper iners peccat: captusque libidine caeca,
Fit tandem vitae prodigus ipse suae.

AEtherias lucis vix Pollio natus in auras:
Phoebeum nomen LVCIS APOLLO capis.
Ipse suo nomen communicat istud alumno
Phoebus, et exre sic nomen habere facit.

PAtria si minus, at mens sit tibi Franca: SERENVS
Tu CVRIS FRANCVS scilicet esse potes.

CErnere multa BONIS IN REBVS DVRA licebit.
Sic BONA nec deerunt DVRIS IN REBVS abunde:

MVsarum sacros cupiens haurire liquores:
Rore prius Charitum spargitur ille pio.
Inde magis vegetus, superato culmine Pindi,
Laurea Phoebeo munere serta refert.
Scilicet ille PIVS Charitum ROS, optime PORSI,
Castaliae latices dat ribi potus aquae.
Dignus Apollineae sers hinc data praemia lauri;
Quae semper viridi frondet amicta coma.
Musarum favet hinc tibi turba novena sororum:
Laetificis dictat carmen et ipsa modis.
Et tibi iam mecum sua carmina donat Apollo:
Quae Venus et Veneris comprobet ipse puer.
O Charitum PIVS iste diu ROS, opto, perennet:
Perpetuis scatebris carmina laeta fluent.

Tu, FRIDERICE, FIDE CVRRIS super aethera sanctus:
Subsidio FIDIS Rex Pie CVRRE Pater.
AH SOPI, quodcunque malum est, SOPHIA optima: nempe
Cor prudens, simul, OS es PIA, grata Deo.

Felices Evangelico SALE, Elisa, BEATI:
Sal est eloquium coelitis iste Dei.
Credo equidem, LVCO coeli fit DIVVS in alto,
Aetherij dulcis cui Salis esca placet.
Si verbi BEAT ergo sacri SAL, ITE profani
Hinc procul: inque Deo Diva BEATA SILE.
CLIVO sic coeli sidera celsa pete.

VNIT DiVa CHARIS. CH. SAPIO OH Sophia aurea. S. CHARVS
INSIT amor populis. CH. HOS Charis ipsa PIA.
Laus VNIS vivet CHARTIS tibi debita semper:
OS PIA tu populisis et in ore diu.

Me tibi iunxit Amor: tua sim, tua dicar oportet:
Sic decet: hac ALETE, Lux mea chara, BASI.
Tuque vige, mea Lux ô candida: I. Nec tibi LETHE
BASIA det, noster ne moriatur amor.

Ara decus templis, decus ALTA est PINVS in hortis:
Illîc certa salus, hîc datur alma quies.
Tu PINVS, Friderice tuae sis coniugis ALTA:
Sis VNI Princeps ARA, Loisa, Duci.

Aura viatorem rapido ceu mulcet in aestu
Suaviter et corpus recreat atque animum:
Sic (EN!) SOLA pij tu, Princeps, PRINCIPIS AVRA es:
Tu fessi curis sola quies animi.

Multa subinde pius Dux ANNI gustat AMARA:
Cut pietas cordi est relligioque Dei.
Ara fides tunc est socialis amoris: IN ARA
Tu pius hac fidei, Dux Friderice, MANE.
Te beet, ac laetâ faciat mox prole parentem,
Comprecor, haec fidei nobilis ara tuae.

Dum FRIDERICVS iter facit illac forte VILHELMVS,
Qua nomen Facho fagina silva dedit:
ltque suâ Princeps gravida cum Principe, gentis
Vvirtenbergiacae, Saxonis ipse domûs:
Quum ter septenâ Solluce subortus Iuli,
Opposito suetum subtrabit orbe diem:
LVX VeLVtI PhoebVM, DEserIt aegra sVaM.
Haeres ô patriae terra paterna DOLet:
CVMqVe haC fiLIoLo spe patrIae atqVe PatrIs.
PraesagIsse reor fata SophIa tVa.
Aethereae In regno prosperItatis agIs.
Quae cupiens solvi, et cum Christo vivere, flentem
Solatura Ducem sic moribunda refers.
Cumque animâ reducem me super astra vehet
Huc, vbi Dux Ducibus, Divis Dea mista capessam
Regni perpetui sceptra tenenda manu.
Ergo tene lacrymas: aliâ iu Principe dignus:
Principe sum Princeps dignior ipsa Deo.
Tempus adest, quo nos inopinâ morte diremtos,
Sidereâ iunget rursus in arce Deus.

Tu sanctae FIDEI CHARVS mihi vive Deoque,
Perpetuisque VIRE secula multa COMIS.
TV NATI quoque CHARA Dei mihi vive superstes,
NATA CHARIS, Charos quo Charitasque crees.

Multa dedit LABENS NATVRA, dabitque timenda:
Sim tua, dum vivo; SiS Charis, ANNA, mea.
Pectora SVNT AN RE, fas est cognoscier, ALBA:
Sim tua, ceu meus es; candida semper ero.

Seu vis Aemylie, seu vis Blandina vocari:
Blanditia es vitae deliciumque meae
Seu DIRE CHARVS, seu CHARVSRITe vocaris;
Crede, animo semper charus es ipse meo.
I, DVRA sic sospes EI CHARIS ALMA per aevum:
I, DVRAque MALIS CHARE Richarde diu.

Frigida mens, et amor sine compare frigidus: uxor
Facta, GELV MVLSI pectoris omne tut.
Tu RENATA meae vitae mihi vive RENATA:
NE sis ATRA, diuceu bona Musa vige:
MVSIS ô Guilielme VIGE: LIBO LVE sacra
Musis: perpetuent saecula longa tibt.

Quam, SOPHIA ô, me corde beas sapienter et ore!
Tu sobolem populis da, precor, HOsque PIA.
Eia GREGI IVS fasque FIDE, Dux inclyte, CVRES:
Hem! SAPIO, mea LVX. S. AH amo sponte PIOS.

Auspicibus Dijs cedit ADOREA pulchra MARITO
(En!) DEA Dorothee, Iane, MARIA THORO.

Quis quis es ô iuvenis, cui vincla iugalia curae;
EN! venit A casta cupido PRECE SPONSA marito,
SI venit a vitijs INNOXIA, nescia culpae.
AN NON quaeso PII Ducis HAE sunt SAXONIS, alto
Quas e corde PRECES, quas pectore fundit ab imo!
Felix ô Princeps pietate, beatus amore!
Noxa tuum non ulla torum, contagio nulla
Inficiet: sic sata tubent, sic numina poscunt.

Tempus adest, venit HORA, pio TE mitis AMORI
DA facilem. DEA nempe THORO felice MARIA
Vt sis, essicies, et ADOREA certa MARITO.
AT mordax HODIE primordia sumit AMAROR!
AH quid sollicitis opus indulgere querelis?
Ille DEI, quo nostra calent praecordia, fidens
ORAT AMOR, pellitque procul metuenda malorum
Agmina, Tartareas nunquam reditura sub umbras.

LVCE DE thalamo ROSA mî mea chara THOROque
Dorothea, alma ROSAE CORDVLA, chara THOe.
Luce SOL, mea CVRA, miht, mea LAVS age CORque
Carole: saltandum TE duce nempe RHODO.
Hîc Rhodus, bîc saltus. D. formae sim DOTE vel HERO,
Coelo digna, meo Principe digna nurus.

Magnus honor fidei, veri laus magna: tuendo
Magna Ducis virtus sapientia. fallor! AN illa
Par IANO princeps verus it atque pius?

Sis AVGVSTVS honor fidae Gustare maritae:
G Eque tuis ALIS protegar ipse magis.
IVSTA LEGAS VSV: sic es Gustavus Elisae:
AVSV ingens, LEGI glorior esse SATVS.

Sis cordi COR DIVa SALVS, Maria inclyta, nostro:
Sis ô Carole Mî rursus et ARA precor.

Sim Neleus, mea Chloris: AMARI NELEA semper
ORO, ne turbet lis inimica torum.
Sim Chloris tibi dulcis, et ALTVS REBVS in arctis,
Intrepidusque pia CVRRE per astra FIDE.
Salue ergo Leonora, MEO nova ADOREA sospes
Vive LARI. M. LEO NISIS, AMOR ARA manet.
Iamque FIDES et pax RVS CVRAT LIBERe amoenum:
Et Pietas terris sancta Themisque viget.

IVS a VI LEGIS ipse DIV: sis cultor ut aequi
Ac iuris: superis sic magis ipse places.
Sic decet, et fasest, ius reddere cuique, sed aequum:
Praeses adest VIGIL HîC et DEVS vsque SVIS.

Felix ingenio IVLI genioque beato:
Vive diu LVCI, NISVS et ipse VIRE.
A TE dulcis ODOR coelestis fragret amoris:
Semper ut hic cordi sis Panacaea meo.
LVSV ni, mea vita, VIRES HîC sospes amanti.
Ah sum nulla: mihi tu sine fine vige.
Dulcis odos animae recreet me semper et oris:
A TE quae spirat ceu rosa, chara RHODE.

Pro grege Dux ADOLET superis VIGILVM sacer HEROS:
Nempe ROGVM LETHO DIVE superstes ALIS.

AN CHRISTI studiosa quod es, CHRISTINA vocaris?
Sic est: nam Christo dedita, PLAVDO polo,
Euge sapis: vives IN CHARTIS denique felix:
OH DVPLAS Musas comprecor ipsa tibi.
PLVS HIAT et devincta CHARIS sic triplice NODO:
AH CHARIS haec VNIT quam bene corda POLI!

Lux thalami TER MVNDA, ter ô ERTMVDA venusta:
Ecquid adhuc animi cura fidesque placet?
CVRA placet FIDEI, SIREN bona, maxime Princeps:
Desinet haud ullo tempore noster amor.
Laudo: TV REM DA, ceu Tellus, ubere cornu:
Sic ERTMVDA parens nomine reque manes.
Ergo DVM METRA Musa colit, simul ipsa colêris:
Audio; sic FARI IN RE fit vbique DECVS.

Quaenam est ista SVO DVLCILVSVRA marito?
Tune animi pars ô VRSVLA magna mei!
LAVRVS ego, Ludouice, tibi sim comprecor ipsa:
CVIVS ego LVDO sela beata fruar.

Huc ades ô LVSVRA, animae mea sola voluptas
VRSVLA: mel vitae deliciumque meae.
En adsum LVDOVICE lubens, mea magna potestas,
Lux mea, et OS mellis DVLCIVS ambrosiâ.
LAR VSV mihi dives es ipsa futura beato:
Te fruar ô SVDO LVCIS amoena Duce.

Sparsa DIE BIS, ô mea Lux, FER LILIA CVRIS:
Et recrea vultûs me bonitate tui.
BYSSE mea ô RIDE, FICV LARIS inclyta gaude:
FIDE et ama, LVCI LAR BIS amatus eris.
I, FIDIS CHARVS populis, prectose BERYLLE:
I, cordis fulge Diva Smaragde mei.
Mutuus ô nos semper amor sic urat utrinque:
Lar meus ut florens crescat honore pari.

Vror ab igne suo, MVLSAE VIGIL adde liquorem
Dulcis, et ô dulcis sis mihi Mulsa precor.
Mulsae dulce mel, ô, si sum tua mellila coniux:
I bone, RE SOLAM semper amatus AMA.

Tu Gulielme MANV VIGEAS fortissime BELLIS.
Musarum VIGEAS NABLIS SIMVL, opto, Sabina:
Bella manus, pacem Musarum nabla serenant.

Lucos Diva colit resonis cum vallibus Echo:
Sim LVCVS DIVO (quis vetet?) ipsa meo.
LVCVS es (ah!) DIVO: Divae sim nunc quoque VOCI
LVDVS: et ut sim, DIS semper amata VIGE.
Euge! VIGES Princeps HîC SIDVS amabile LVDO,
Martis ubi castrum nobile Musa colit.
Dum Ludovicus ero, VICO sic LVDVS amabor
Perpetuo, DEGI VIS bene? semper ama.

Non Paphiam Venerem, caecosque vocamus Amores:
Dum nova Cattiadum nupta serenat opes.
Verus amor Deus est, et ab hoc, ceu fonte perenni,
Connubijs castus conciliatur amor.
Illius hic amor est illustris amoris imago:
Quo deuota sibi pectora Christus amat.
Purus amor, coelestis amor, coelestia terris
Quo mediante Deus surgere regna iubet.
Talis amor celsi cor implet Principis: eta
DVLCIS AMOR Dominum, nos, patriamque IVVA.

Tempore quo primum progressa faventibus astris
Attigit Hasstacas Sponsa venusta plagas:
Cum nomen peterent in carmina sacra Camoenae:
Phoebus fatidicos edidit ore sonos.
FIRMA DEA AC MITIS LANO, solaminis ergo,
MISSA venit: nomen quaeritis? ecce dedi.
Cuius ab eximio (Deus ô pia coepta secundet)
Nomine sperari cuncta secunda decet.
Annuit, et vitreas Lanus ter sustulit undas:
Vicinis Dryades ter saliere iugis.

Dulcior Manna socij cubilis
Est amor, qui nil habet in se amarum:
Dulcior mannâ venias Maria

Manna thesauro supero suavis
Funditur: coniux ades ex eodem
MISSA, et A CELIS ades ô Maria
MANNA beata.

Dos nuptialis virginis optima
Amor fidelis: tempore nubilo
Sudoque constans, haec meretur
Costa viri mulier vocari.
Inquis Virago: sic tibi laeta sit
Fortuna constans, et sit aetas
Secla per haud numeranda constans.

Magnes amor: VI sic VRAS MAGNETIS amantem:
MAGNES sit RISV VITA duobus amor.

Quam bene MAVRITIO Chatto iam Solmias HAGNE
Nubit! a EIS VIRTVS MAGNA profecto subest.
MAGNAE b EA VIRTVTIS: c MAGNAE VIRTVTIS ES ipse,
O patriae d VIRTVSprIMA, Dynasta, tuae.
Tu virtus: e EA VIRTVTIS MAGNES et Iaspis:
IAM f VIRTVS tandem se geminabit AGENS.
Longum EAT ô VIRTVS haec GEMINATA suis!

Et recte! VIRTVS VT SOL MICAT IGNEVS ALMA,
AC DIGNA EST, pulchro quam quis AMORE colat:
MAVRITIVS virtute nitens sic sulget, et HAGNE:
Hos igitur dignos nunquis amore neget?

Hassiados Solest Gulielmo prosatus: huius
SOLIS ES (EN!) MAGNES, COMTA virago, trahax.

SOLA MICANS EGOMET? mihi sic resonabilis Echo
Quaerenti retulit: SOL ne MICANS EGO? AMET.
Ergo, MICANS si SOLEGO sum, me Diuus amabit:
Meque amat hic Princeps: ô modo Nestor AMET!

Lux ô Diva tori, thalamo comes alma novello:
Innumeris ANNIS STRENVA CVRRE FIDE.
Sancta Fides aderit: TVRRI, Friderice, SERENA
FIDENS, pace diu divite CANVS ova.

Sanctum dogma Dei, Iuli, quod VI LVIS, et ius:
Te populo gratum, te mihi, crede, facit.
Quantum HABEAT ZELI tua mens, ô Lux mea, sancti,
Sat scio: te mecum gens mea tota colit.

AN REGI REGINA meo tibi nubo Richarde,
Magne Baro? Rex ô tu mihi semper eris.
Tuque mihi REGINA clues re et nomine chara:
Cordi RITe tuo sic quoque CHARVS ero.

Qui negat aeterno fieri connubia fato:
Iudice me fatuum pectus et os is habet.
Quod verum loquor, hoc rerum pulcherrimus ordo
Edocet, et res has qui regit ipse Deus.
Quoque minus dubitem BARO (quis putet?) inclyte, possum
Scilicet exemplo certior esse tuo.
Nominis (en!) elementa tui dum colligo solers:
Coniugij fatum melior ipse tui.
Quando tuo Sponsae selix sub nomine nomen
Sic latet, et fatum nominis omen amat:
Coniugij fatum tibi quo sit certius inde:
Auspice quod sequeris sic moderante Deo
Gaude, msgne Baro, tam nominis omine fausto:
Auguriumque tori nosce probaque tui.
Collige litterulas nominis, omen habes.
Quid dubitas! fatis haec est tibi debita coniux:
Deliciae vitae sola futura tuae.
Vive novâ laetus cum coniuge, vive beatus:
Cum socia consors compare vive diu.
Complexuque duos fovet unum ut nomen amantûm:
Mutuus amborum sic coalescat amor.
Vnacaro, mens una, cor unum, pectus ut unum
Per longos vobis sit maneatque dies.

Coniugis (EN!) SOL alter AMANS fit amantis AMICA:
Salmia Septimio iungitur Anna suo.
Coniugij bona multa beati: mente ser aequâ
Coniugij praeses quae bona, IANE, dabit.
Si fuerint MALA, NE noceant, tu pectore COMIS
SANA, coelesti numinis auctus ope.
Consortes: halami manet hîc sors utraque vita
Felices, sortem qui bene utramque ferunt.

ANNE vocem CHRISTI RVS HîC, vbi concio sacra est:
Cum magno populis quod bene Rege colis.
Dictum nempe puta: Rus est, CHRISTINA, beatum:
Par quoque cui rus non dixeris Elysium.
AN CHRISTI sim, non dubito, CHRISTINA vocata:
EN! CVRIS IN TE sit CHARIS una meis.

Cui Charis est vitae coniux, et Gratia vitae?
Ille vel hac sola dote beatus erit.
Quam vivit bene, quam latet hic bene: nempe beatus
Intra fortunam se tenet ipse suam.
GRATIA si VITAE BENE sic simul ipsa LATEBIT;
Ecquae vita potest esse beata magis?
Nam Charis est vere coniux et Gratia vitae:
Quae bene cum charo coniuge sola latet.
Talis te Charis, et vitae te Gratia ditat,
ERNESTE ô Themidis lux, Charitumque decus:
Quae vere Charis est Charitum: seu forma decora,
Seu morum, vitae Gratia siue placet.
Cum quâ tot sine lite torus, sine labe per annos,
Fertilis et pulchra iam tibi prole fuit.
Dij faciant, ut sera tuae sit Gratia ritae:
Ac tecum lateat, sorte favente, diu.

Carmine digna CANI semper, Veronica, VERO:
A VI NE trahe COR: ah CARO chara VENI.
Ah NE COR A VI, Nympha, tui consumptus amoris:
Sis mihi tu VITAE dulcis alumna VICE.
Subtrahe NE COR AVI ô: IN AVE ut tibi COR sit amicum:

Sic te sospita CHARITAS
Saeclis incolumem sospitet omnibus:
Quae te, nomine coelitum,
Consors facta tori nunc, MICHAEL, beat:
SIT ô CHARA tibi precor,
Sit vitae Charis haec unica CHARITAS.
Per se nam Charites meras
Omen nominis hoc spondet amabile:
SIT CHARA ô tibi sit diu
Tam bella atque decens et pia CHARITAS.
Sic versâ vice, CHARITAS,
Consors iam thalami te MICHAEL beet:
Tecum prisca domus diu
Propagans celebris sospite stemmata:
Felix ô placeat tui
Sponsi hoc augurium nominis invicem.
SIS huic, ES quod, AMICVLA:
Praebe laetitiae gaudia plurima.
Sic vere es Charis, et Charis
CELI MVSA placens nomme CHARITAS.

Rem patriae sic remque domûs quae servat et augit,
Haec RECTI manet et Iuris AMICA SALVS.
Illa viri sit cura: sit haec quoque cura maritae:
Sic patriam beat hîc una domumque salus.
Quam bene conveniens latet omen nomine vestro:
Servet vos RECTI semper AMICA SALVS.

Coniuge dignus ut es, sie lauro, chare Georgi:
Innuba sit licet haec vir ginitatis amans.
Coniugis orat ovem thalamus: doctrinaque laurum
Promerct: a superis munus utrumque datur.
Pro lauro simul et pro coniuge munus utrumque
VRSVLA GEIGER A est, LAVRVS et EGREGIA.
Illa tuo capiti laurus sit, et vnio cordi:
Ac sobole pariter te beet, atque toro.

Qui viduo moestus vixti, sine compare, lecto:
MARGARIDIS fida coniugis orbus ope:
Coniuge SVSANNA nunc laetior ipse potitus,
Integras viduae tot mala damna domûs.
Sit bene, sit fauste vobis: Deus orsa secundet:
Prosperet ac thalami gaudia laeta novi.
Post tenebras recreat lux, et post nubila Phoebus,
Post mala FINE BEANS laetior HORA venit.

OFNERA nubit coniugi,
Pio viro pia foemina,
Auctore pronubo Deo.
Sit opto felix sit torus,
Fructusque candidos serat
Sacrae sacros Ecclesiae,
Ceu gratiosum lilium.
Servet Deus vos ô diis
Pio viro nuptam piam
Mentique sanae ac corpori
SANO VNIENS SANA omnia.

Mens cui praesto Dei est, LIBERIVS dicit in orbe:
Charus et est homini, charus et ipse Deo.
Mens ut praesto Dei, LIBERI, sit tibi, curas:
Sic LIBER bene IVS dicis, et ipse doces.
Altera nunc tibi praesto Dei mens demque coniux
Fit prudens: Mens est nempe SIBYLLA Dei.
Consilium pectusque viro tibi deinde futura:
Olim nympha Numae ceu suit Aegeria.
LIBER sic dices IVS SYLLABI amoenius inde:
Ceu dea, vel mens est MIRA futura Dei.
Spondet Amor laetus super omine nominis isto:
Coniungensque sacro pectora bina toro:
Euge (ait) ô Hymenaee! SVBI ALIS nupta BERYLLI
Nympha tui: in VILLA BYSSE, Sibylla, LIBRI:
Sponte subi, coniux mox laeta parensque futura:
Macti ambo! coeptis ô Hymenaee fave.

Si cui sorte fiventiore divûm
Coniux est MERAGRATA: Gratiarum
Haec vere cluet una MARGARETA.
Si cui sorte benigniore divûm
Coniux est PIVS, ille gaudiorum
Auctor mille, pius fit ut IOSEPHVS.
Felix OH PIVS es Iosephe coniux:
Coniux cui MERA GRATA MARGARETA,
Leporum Charitumque Margarita
Cedit, numine coelitûm favente.
Sis AVGVSTVS ut huic IOSEPHVS, auge Laetâ prole torum, domumque sorte:
Quid augustius est beatiusve?

Festa tori celebrat Maria cum virgine Ianus:
Ille sacrae Themidis, Palladis ista decus.
Caio Caia suo gaudet sic coniuge coniux:
Ipse suae princeps, et simul ipsa domûs.
Coniugibus quae vota novis gratantia solvam?
Par bene compositum par moderetur amor.
Sponse BEA Caiam CAI tu laetus AMORI:
Caia te Caium rursus et ipsa beet.
Tuque Hymenaee RATVM SANES HIS iugiter ANNO:
Coniugibus laeta prole beando torum.
Par sit et obsequium vobis, sit et imperium par:
Flectitur obsequijs imperiosus amor.

Cultor agri selix gaudet SYLVANVS haberi
Quaerit agrum: Fors huic provida monstrat agrum.
Monstrat agrum, subigat quem molliter et colat, ORLAE
Pinguia qua dives possidet arva Ceres.
Protinus arridet possessio nobilis agri:
Sic e SYLVANO fit novus AGRICOLA.
Cui Venus: en CVLTRIX AGRI cognominis esto
EVCHARIA: iste tibi rite colatur ager.
Annuit, et mox nomen amat SYLVANVS ut omen:
Agricolae: AGRICOLAE nempe potitus agro.
Sit precor ô foecundus ager, sit fertilis ille:
SIT FORS et placitae laeta SALVSque REI.

Certa SALVS Forsterus ERIT, certumque REORVM
Praesidium: quia nempe FORO patriaeque vocanti
DISCITVR, incertas ut agat prudentia caussas
Iuris, et optatae ferat ocia grata quietis.
Te patriae FORSTERE forum, te Curia poscit:
Solve ratem, pelagoque volans decurre patenti:
Vt tibi submittat faciles, precor, Aeolus Austros:
Incolumem tuto sistens in littore cymbam.

LVSVS caste FERAS SPONSIS TORE; commoda mille
Mille voluptates, gaudia mille seras.
Blanditias et delicias et quicquid amori
Conveniens; blandus ludere gaudet amor.
Basia, complexûs, et quas Nocturnus amico
Foedere perpetuas sancit amicitias.
Ac teneram sobolem, quae dulcibus oscula labris
Figens, ingenio par sit et ore Patri.
Hos nisi divitijs Arabum, Croesique talentis,
Dispeream, lusûs antetulisse velim.
Lude lubens, quicunque tori nova foedera sancis:
Ludere qui nescit, ludificetur iners.

Io. LENE DA SANO, GAMIA ô, viro cor,
LENI do MEA DONA SANA Sponso.
Io. SANA DA, LEGAque MINA beatâ:
Et NE DONA NEGA benignus ALMIS.

Blandus Amor, blanda est Venus: at tam sellis ubique
Pocula, quam mellis, miscet uterque procis.
Absit sel: LACEN MIHI BLANDA ades ipsa marito,
BLANDINA, ô antmi mellila cura mei.
Mel tibi, lac et ero, semper tibi blanda futura:
Si MEL, LAC ANNI si DABIS ipsa mihi.
Sic igitur nos blandus Amor, mea mellila coniux,
Sic regat: ac sobolem det tibi blanda Venus.

ARS ut GALENI Principum dat GRATIAM,
Schrotere, qua praestas, bonam:
Sic MARGARIS det ars SELINGAE gratiam
Amoris ac Cupidinis.
Ars ista quae, rogas! hem! blandae Gratiae
Alumna blanda Gratia.
Sic MARGARETA GRATA coniux fit MERA,
Sic GRATA nupta fit MARI,
Futura MATER CARA et indidem, suo:
MATRIque CARA Cypriae.

GRATA prius coniux Vrsino et gemmula chara
Semper ERAM: MERA iam GRATA, Ludolfe, tibi
Sim quoque. P. Neme quaeso roga, mea Margari gemma:
Vrsim fueras, gemma futura mea es.
Te PEITHO, te Gratiâ OPVS mihi, teque Minervâ est.
GRATA AMER ah semper, mi Pithopoee, tibi.
Ah mea TV SOPI luctus OPE, Margari, amoris
Te mihi perpetuus, me tibi servet amor.

AVBRIA IANO nupta MICAS ceu Luna serena:
Euge! tuus Sol sit Ianus, et usque mices.

EIA SVBI, Maria ô, CANO mea vatis AMORI:
IANVA sis ORCI ne quoque me BIS AMA.
Ah quid ais! redamo te, Lux mea, sicut amas me:
AVBRIA SIM AC IANO vita salusque meo.

Canus amor meus est: et AMARI DORSA Mariae
Blanda SVBIS: placeat sed tibi vatis amor.
Canum quem Boissarde vocas, DVRAS BIS AMORI
AS solidus: me tu si redamandus amas.

Melleus es prius, et mel totus, Paule Melisse:
Mellea, MEL AVI dulce, ROSINA, DEI;
Additur AEMYLIE coniux IORDANIS amica:
Melle fluit thalamus tam sine fine tuus.

Quam fati monitu per sex sexennia amavit:
Cum nec visa prius, nec quoque nota fores:
Coniuge te potitur, mellita Rosina, Melissus
Ille, Palatini gloria prima chori.
Siccine iam spectat tua labra, corallina labra?
Flammeolosque oculos, sidera bina, tuos?
Siccine iam fruitur procerae frontis honore?
Fertque peroptatu basia mille genis?
Siccine iam blandis amplexibus haeret, et auget
Delictasque tibi, deliciasque sibi?
Euge! PIE TANDEM pia NVPTA ROSINA MELISSO
Hoc lusu, hoc VSV LILIA Franca IVVA.
Annue liligero: consuesce Melissa vocari,
Francigenae tandem consociata viro.
Cuncta illi debe: debet tibi cuncta vicissim:
Duret ô aeternum mutua debitio!
Ipse tibi gignet mox lilia mille Melissus:
Huic tu parturias mille Rosina rosas.
Ecce! litat Veneri, Solemque Hermemque salutat:
Nil igitur laevi Fors odiosa feret.
Mitescunt faciles placidis aspect ibus aurae:
Cum sene Falcifero, Marsque, feroxque Draco.
Ergo bonis nupti auspicijs atque oscine dextro,
Degite Cumaeos in requiete dies.
Luna ferat decimo vobis nova pignora mense:
Vosque omni mactet prosperitate Deus.

Coniugium sobolis, silva altrix arboris: ANNI
SILVA O VERA viget nobile coniugium.

NI te Christe HABEO, NECAT icto vulnere Mundus,
Necat Caro, necat Sathan.
Sin te Christe habeo, Mundusque Caroque Sathanque
Necatur, et Mors ipsamet.

Patre quae sata dignitate claro;
Matre quae sata dotibus nitente;
Fratre quae celebri celebritatem
Propagas, generis Chabota vestri
Flos: O HIC BENE NATA, quam beatis
Te ditavit honoribus Iehova!
NON HEÎC esse tamen BEATA quibis
Omnino; licet absoluriora
HAEC IN TE BONA semper enitescant,
Quae pol quilibet optimus requirit.
Nil antiquius vt priusve ducas
Avita pietate; nil honore
Christi maius; amore singulari
Quem constantia pectoris tuetur:
Quem sacer Paracletus ille firmat:
Summum nempe bonum, frequenter ad quod
Aspiras, facit. EN IN HOC BEATA
Praesenti vocitaberis Chabota
Seculo, vocitaberis futuro.
Nil beatius esto. namque FLORES

CLARA meae vitae virtus, et Gratia clara:
Salve ô suaviolum deliciumque meum.
Tuque meae mentis MENS ô LECTissima salve
Portio tu vitae certa futura meae.
N Tu LAC, tu mel dulce meum, tu portus et ARA:
LARAC tu meus es, stvocor ARa tibi.
Sis MEL ô AC CLARENS, nec MARCENS CELLA penaris:
ARCVLA sim cordis semper amata tui.

IVSTITIAM Themis ante tibi sociavit amicam,
Iustimano suffragante Caesare:
IVSTINAM nunc alma Venus desponsat amicam,
Magno sacrum probante foedus FEIFERO:
Praeside Iustitiae sanctae Themidisque Dicesque:
Tribuniano seculi altero sui.
IVSTINAE Sponsus tu duplex IVSTITIAEque
Fis dignus vno ferme RICHI tempore.
SPIRA forum, tibi DRESDA torum commendat: utrinque
Favet tuis votis divina Gratia.
Euge ô Sponse! novo IVSTINAE IVSTICIAEque
Felix amore gaude, et fruere iugiter.
Tot tantisque bonis gaude sine fine beatus:
Sunt haec PII sat hominis IVSTA FENERA.
Sit felix amor ô IVSTINAE IVSTITIAEque:
Faveat Themis diu, faveat diu Venus.
Et vos ô Charites, iunctae coelestibus Horis,
IVRIS diu FAVETE PANI nobili.
Mella foro stillent semper foecunda toroque:
Plenum Lubentiae sit omne gaudium.

AMBROSIO nubit MARIA aequo numine divûm:
O bene coniugibus cedat amoenus amor!
AMBROSII dulce est, MARIAE sed nomen amarum:
Sic est coniugij dulcis amaror amor.
Quis quis AMARI vult, capiat quid oportet AMARI:
Sincerum haud cuiquam mel sine felle datur:
Caerasa qui nigra, vel qui dulcia poma requirit,
A RAMI celso vertice nempe petit.
A MIRA abstineat vi cautus amator amoris:
A RIMA Paphiae temperet, Aque MARI.
Dulcia non sentit, nisi gustet amara: beatus
Quis quis amaritiem temperat ambrosiâ.
I bonus, I felix ARMA te victor in hostem
Blandus; et ambrosiâ vince fel omne tuâ.

CLAVDIA DA LAVDI, vatis quod munere, lotum
Ambeso gustas cortice mellifluam.

Non BLANDINA mihi, NI sis quoque BLANDA, voceris:
HOSTI ni PIVS es, POSTHIVS haud meus es.
BLANDI sit Blandina SVI lux POSTHIA Musa:
En! BLANDITur Honos, Blandula Musa, PIVS.

Sicne SILES mea MVSA, Melisse? M. silere fatebor,
ROSNI, vel dulcis NIROSA semper ades.

SVAVIA tota SVA Venus AVI suavis et ipsa:
Suaviolis recreet te bene, Iane, suis.

CERVALOCASne Creusa SINV me blanda tenello:
CARA age VINCE, pio SOLVS amore places.

Coniugis HEROA felix est DOTE maritus:
Nempe pia haec mens est: hâc HERA dives AMER.
Formae DOTE procis fuit HERO grata: sed ipsa
Mentis dote probae nunc HERA semper AMER

Cordi saeva LV es, amor est: DA, CORDVLA cordi
COR precor: ah LAVDO COR sine fine tuum.

Dulce quidem fit AMARI: at inest quid semper AMARI:
Sic tuus ô MARIA est dultis amaror amor.

Dulcis amaror, amor. quid tums licet insit AMARI
Multum, mî tuus est, Lux mea, dulcis amor.

Te CALEO, Ludovica, L. DIV te sedula CAVI
LVDO: nune ludus fit mihi dulcis amor.
Par VI te modo CLAVDO parem LVDOVICA maritam:
Compar te CLVeO compare DIV A Meo.

Insidiosa nimis LVCRETIA semper amanti es:
Incauto, LVX ô, RETIA nempe paras.

Luce mea, Lux chara vige mea; nec tibi LETHE
BASIA det; Lethes pocula vitet amor.

Te Mannam, MARIANNA, vocat procus: ipse reportat
Iras: AMANNA cur venit IRA tuâ?

AGNES, haud AGNA ES: potius Lupa dira: NEGASne?
Quas mordes, ANGES trux fera nempe GENAS.

Lux animi O mea PHASI veni SOPHIA aurea: Nympha
OH pia, cor miserum tu SOPHIA alma PIAS.

Seu LEGI, seu sis studiosis Legis AMANDA
Pro me DA GENIO, Magdalis ALMA, genas.

Sol ego, sis tu LVNA mihi, ceu IANIA nympha:
Lux mea, luce bea me recreaque tuâ.

Seu NATI vis CHARA Dei, seu NATA vocari
Ipsa CHARIS: facis hoc nomen vtrumque ratum.

Ohê iam satis est ohe Libelle:
Nugarum satis esse Momus ipse
Iamdudum oblaterat malignus ore:
Turpe est difficiles habere nugas:
Et stultus labor est ineptiarum.
Ohe iam satis est ohe Libelle.

Si pax, laureolam: si Mars, DO SVLPHVR in hostem:
Sim pace ac bello Caesar vtrimque bonus.

Amphitryoniadae coelum cum tradidit Atlas:
Ille sub immensâ mole serenus ait:
ANNO NSVSTINEO? da quod premat amplius: HEROS
Sum tamen: et virtus mascula vincet onus.
Hanc magno quondam magni sub pondere regni
ERNESTVS vocem IANVS et ipse dabit:
ANNE ego SVSTINEO, velut insuperabilis HEROS!
Dic Virtus, contra quae mage surgis onus.

MAGNVS HONOS, DECVS ET PATRIAE, atquae INNOXIVS ANNIS;
HOS SERIE innumeros, Ianule, sospes INI.
Cresce age Saxonicae germen praenobile RVTAE:
Perpetuâ virides sparge age fronde comas.
Nec Patre, nec Patruo, nec AVO Proavoque minorem
Te pia posteritas, si qua futura, canet.
Cresce age, et ingentem factis fer ad aethera famam:
Semper quae nullo stet moritura die.

Cura tibi fidei placet, et virtutis, et artis:
AN CVRSOR FIDEI, Ian Friderice, sacrae ES?
CVRSORIFIDEI DVX et comes optima VIRTVS:
Illa BENE ARCE VIGENS cum Duce regna beat.

TV BENE IVS ADAMAS CHRISTI, pius ore, fidelis
Pectore, mente bonus, corde serenus herus.

O quantum inane est rebus in mortalium!
Pars prima se aevinescit: curis altera
Oppressa languet vanis: premitur vltima
AEgrae senectae morbo mevitabili.
Augetur hinc cura prior semper novâ,
Frustra laborans et fatigans se nimis:
Lapit cor cura, aetumna corpus enecat.
O vanitas! ô vanitatum vanitas!
Quin potius edulcare vitam convenit,
Curasque acerbas temperare sensibus:
Vnique curandas Deo committere.
Nam CVRA VANA hercle omnis HÎC est SINE DEO.

Omnia CARA, DEO SINE, mundi VANA putato:
Omnis VANA sit HÎC pariter quoque CVRA laborque;
Nî DEVS auxilium consiliumque ferat.

Quod Musae tibi sunt curae, Phoebique ministri:
EN HAEC es DIVO SACRA columna choro.

Qui fovet ingenuas artes, generisque decori
Virtutem iungit cum pietate Dei:
AN dubitas, HIC sit NE DEO CARVSque piusque?
An dubitas, curae sit ne vir ille probis?
Scilicet hoc tuus (en!) bene praestat sedulus ardor
CRACOVI. charus diceris inde Deo.

Multum cura valet studij, sis clarus ut arte:
INGENIOque ARDENS omnia vincit AMOR.
Te clarum quoque, lane, facit vis mentis, et ARDENS
INGENIO studij fervor AMORque tui.
Sic claris laudem generis virtutibus aequas:
Nec sinis ingenium nobilitate premi.

SVRGE, decus Phoebi, LAVRIS O vive VIGEque
Perpetuo: lauros, Phoebus ut alter, amas.
Laurea te decoret Phoebi sic sacra, Georgi:
Carmina quod Musis semper amoena canis.

IVS tractas VIGIL ipse sacrum plus laudis et unus

Ingenij, REINHARDE, tui vis ardua quamvis:
Ars tamen haud cedunt et labor ingenio.
Ipse VIGIL sanctâ DVRAS IN LEGE, CVBASque
Assiduus: MEMOR hinc mens tibi, Suada, lepos.

MARS ni VI gerit arma DEI, MARS impius esto:
Aque Deo pulchrum vincere, cumque Deo.

Quantus es, ipse DEI totum te dedis AMORI:
Te Iuris Mysten quis neget esse sacrum?

IVS LIMANS, INEO Themidis cum laude sacellum:
Iustus sic tribuo ius bene cuique suum.

Si CLAVSVS GENIO LIBER, ars sit iuncta laborque
Ingenio: magnum, quod redit inde, redit.
Sic CLAVSVS GENIO ille tuo LIBER, arsque diserta,
Gerbeli, summum dat tibi rite decus.
Consilijs probat haec rata sponte corona paratis
Docta virûm, felix quos Basilea fovet.
Sit felix honor iste, precor, sit adorea laudis:
Sit GENIO CLAVSVS prosper et iste LIBER.

Iure cavens, et iure forum populosque gubernans,
Ille GREGI EST ROBVR grande, Roberte, SVO.

LEGE REGI vitae VERVS, VVernere, beatae
NERVVS: lex cunctis imperat una potens.
LEGI sic VERENERVVS tu SVRGE paratus:
Iustitiae semper perstet ut almus honos.

Qui MANET IN REBVS cunctis corde ALTVS; vtramque
Fortunae faciem cogitat esse bonam.
Seu vultu niteat bona sors et amica sereno:
Seu nimis adverso tempore saeva tonet.
Aequa mente vigens, valido cor robore fultum
Servat; et IN REBVS ALTVS utrimque MANET.

Phoebi ludus amor: Musarum gaudia ludus;
Prodit (IO!) ELVDIS HIC quoque MVSA sacris.

Quantus es, OS MERVS es, Mosere, vel indice solo
Nomine: tantus inest scilicet oris honos.
Quantus es, ES MORVS sapientis munere mentis;
Anglia quo claret Praeside iustitiae.
Si MERVSOS, si MORVS ES alter: non mihi
Praemultis sapiens, MORVS ut arbor, Eris.

Magnus ut eloquij, sic iuris splendor ubique:
Dirigit ambiguum Suada Themisque forum.
IVS FABRICaNS sic nempe TONA VI vocis amoenae:
Ipse Periclea laude superstes eris.

Historiae priscae, linguae seu specto Latinae,
Seu Musae et Sophiae tot monumenta tuae:
IVLIVS es vere, tam re, quam nomine, CAESAR:
Aut cerie verso nomine LIVIVS es.
A VI nempe LVIS SACER, arces omne malignum,
LAC GERIS in pulchro pectore, melque merum.

Qui pius et BONVS est, in CELI sede beatâ
DVRANS, aeternae gaudia lucis habet.

Caetera sunt nugae, fraus, dolus, umbra, nihil.

PLvs ego quam mereor, procerum flos inclyte CASA,
Muneribus cumulas me sine fine tuis.
Quid referam tandem, satis haud scio: semper et inde
Sic maneo meriti debitor ipse tui.
Si dem, quae mea sunt, mea sunt exilia multum:
Sin aliena, fidem non luo rite meam.
Tu tamen interea hoc alienum pignus habeto:
Munere dum proprio libero sponte sidem.
Quaeque tibi nequit a me gratia digna referri;
Suppetat excelsi munere larga Dei.

SOl mundo lucet miseris ac ditibus idem:
Res in natura qui sovet igne suo.
IVS RVNCANS VERe SOL, dictis omnibus idem:
Falsa pius removet, vera tuetur ovans.
Dum constans es iure sacro, Reusnere, sacerdos;
Qui nec falsa probat, nec male vera premit:
Vera doces causis rerum consultus aperte:
Nil, quod sit contra ius, levis arte probas.
Perge quod est aequum, runcans diversa, probare:
Ingenio verum perge fovere tuo.
Sic partum extendes venturos nomen in annos:
IVS RVNCANS vere SOL, iubar orbe nitet.

Verna quod est homini rosa, quae decerpitur horto;
Vt suavi recreat naris odore sinûs:
Hoc bonus ingenio, Reusnere, Poeta videris:
Qui Phoebo scribis carmina culta duce.
Quos in delicijs cura legentis habet.
Tantum neo recreat nares rosa; carmina quantum
Lectoris recreant mentem oculosque tua.
Plus ego delector versûs unius odore:
Quam centum campo versicolore rosis.
Funde, merasque tuis versibus ede rosas.
Ede rosas: nullum tibi fama peribit in aevum:
Versibus e doctis fama perennis adest.

Est homini Deus omnis homo, quicunque rogatus,
Quando opus, adverso tempore praestat opem.
Iuris habes varijs confusa negocia rebus:
E quibus haud ulla mergere parte potes.
Me pete, me dubijs Reusnerum consule. rectam
Consultus scripto iure docebo viam.
Certa SALVS CVRRENS VENIO; promptusque clientes
Assero: nec, poscit res ubi, necto moras.
Finio, qua possam, lites: fera iurgia vito:
Iurisconsulti est, non onerare forum.

Iustitia et Pietas, duo sunt
Observare pater quae iubet orbe Deus.
Haec propter mundi constructa est machina verbo:
Hospitij nobis ut sit amoena quies.
Haec propter salvam texit, teget et bonus ultra,
Ingruat extremus donec ab axe dies.
Hinc idem tribuit Scripturae dogmata, verax
Vt sanâ constet relligione fides.
Iustitiae statuit leges, civilia iura:
IVS, COR ALENS NERVVS, pacis ut arma regat.
IVS, COR ALENS NERVVS, quando Concordia pacem
Dirigit, et nullus turbat honesta labor.
IVS, COR ALENS NERVVS, Reusnere diserte, voluptas
Dum sedet in mentis non peritura sinu.
Dum Pietas pariter radices pectore fixit:
Quam studijs celebras fidus ubique tuis.
IVS, COR AL ENS NERVVS, Pietas tibi sit quoque cordit
Praemia perpetuo nomine digna ferent.
IVS, COR ALENS NERVVS, non deserit orbe fidelem:
Diuitijs, fama, laude, salute beat.

Lux, Reusnere, sacri decora iuris:
Cuius fama domos utrasque Solis
Pulsat, clara suos ferens honores,
Inter non modo Principes, sed arte
Illustres, Heliconio recessu
Fovit quos chorus intime novenus:
Post quam iure sacro, labore versans
Cum magno, meritos tulisti honores.
Spargas ut radians in orbe lucem
Passim candidulam, tuoque prosis
Prudens consilio, tuo labore:
VERSANS IVRE bonus subinde CONSVL,
SANVS IVRE pioque, CONSVL et RE,
SERVA VIR bene CONSVLENS relictos
Tuo consilio, tuo labore.
Prudens consule, consulensque prudens,
Fac Ecclesia consecrata Christo,
Fac Respublica publicae saluti
Crescat, multiplicetur, augeatur.
VER SANS IVRE bonus labore CONSVL:
SANVS IVRE pioque, CONSVL et RE;
SERVA VIR bene CONSVLENS relictos:
Toto perpetuus manebis orbe,
Et fama celebris, potens et arte,
Lux, Reusnere, sacri decora iuris.

Est OCVLVS merito, VIR iurgia dura serenans:
Otia qui placidae pacis honesta fovet.
Quos pariat demens animo Discordia motûs:
Quae pacis, belli turbat amore, bona;
Novit; amicitias hinc nititur esse perennes:
Et magnâ lites sedulitate cavet.
Dum lites odio tibi sunt, Reusnere, quietis
Ac placidae constans otia pacis amas.
Sis OCVLVS cernens, VIR iurgia dura SERENANS:
Vt passim foveas otia pacis humo.
Pax magnas firmat, Discordia dissipat urbes:
Pax dat divitias, Lis inimica rapit.

Cum sis historicus: cum sis, Reusnere, Poeta,
Orator, rerum Philosophusque sciens:
LVCANI VERSVS ORNES, quos morte reliquit
Non emendatos, obrutus ante diem.
Sulpitium vincas: nomen fatale quod ipsum
Suadet, et ingenij vis Genijque tui.
Defuncti gratum non solum Manibus istud:
Sed cunctis, Helicon quos sacer ornat, erit.
LVCANI VERSVS ORNES, Reusnere Poeta:
De multis laus est promeraisse vir is.

Donans Relligio pijs salutem,
Insestata malis ubique multis,
Nostro tempore sana dum laborat:
Cunctis est operam necesse nobis
Conatu patiatur a malorum.
Dum, REVSNERE, Deus locum potentes
Inter contribuit tibi, tenere
Quiclauum imperij solent, labore
Solerti pietatis ut salutem
Et ren promoueant libenter; isto
Ne danni patiatur orbe quicquam
Donars Relligio pijs salutem:
Devote pietatis artiumque
NERVVS, CONSV LE non molestus ARIS.
Opus cisulere est pium, supremo
Ne damai patiatur orbe quicquam
Donans Relligio pijs salutem.

Est fatui, numio splenem diffundere risu:
Cordatu! sapiens coram considerat acta:
Praetereat sine qua ne ratione modum.
Antiquo vitae conservat more decorum:
Est aeqtabilitas omnibus apta locis.
Talis cum vivas, rigido nec Stoicus ore:
Te facilem cunctis munificumque probes:
RISV NON, Reusnere, LEVES sic denique CVRAS:
Quos odio, vitij maximus osor, habes.
Reddit mortales odiosos risus ubique:
Semper et immodicis gratia rebus abest.

Magnus ut evadas olim, consuesce labori:
Vnde senex possis vivere, disce puer.
Hausit aquas noctu certâ mercede Cleanthes:
Nocte molas, operam praestans pistoribus, egit
Plautus, ut excellens Comicus arte foret.
Nil quidquam gratus somnum contingit amanti
Assiduo vendit magna labore Deus.
Sic formica gelu transmittat ut acre, laborans
Colligit, aestivo tempore, ruris opes.
Sic mala Reusnerus quae non puer hausit, hororis
Praemia virtutum quam prius arce tulit?
Symbolon hoc memori ponendum mente reliquit:
Quod studijs debes calcar habere tuis:
Stertens NON magno SECVRVS honore LEVARIS:
Assiduos Virtus tollit in astra viros.

Sic occultando rebus facit omnia prudens:
Ac, quod agit, nusquam dissimulare velit,
Has tamen exponens detegit ipseloco.
Eximium Iuris columen REVSNERE sacrati:
Quem colit Aonij turba canora chori:
Sedulus INVOLVENS RES cauto pectore CVRAS,
Quid sit ius, animo candidiore doces.
Causarum trutinâ pensas examen in aequâ:
Nec vulgas quicquam futilis ante diem.
Prudentis virtus ingens, arcana tacere:
Creditaque in tacito clausa tenere sinu.

Dilecte Musis ac Deo,
Reusnere, vultu candido
Prodesse qui studes bonis
Labore, cura, litteris.
Laboribus quae sit tua
Quae cura, des ut optimos
Multis in artibus libros:
Passim loquuntur edita
Vulgo typis volumina.
Contentus his non ocio
Traducis aevum sordido:
Quacunque per negocia
Licet, paris semper nova.
Fidus iuvas Rempublicam:
Pacis foves concordiam:
Ne iurgijs, ne turpilus
Turbetur usquam litibus.
VRIS malos, sacro potens
E Iure VER A CONSVLENS:
Vt constet orbiveritas,
Omnis cadat malignitas.
VERVS, NOCENS LARVIS, doces
Mendaciorum gurgites:
Ne vorticosis incidant
Rudes, aquas et imbibant.
Clemens Deus te protegat:
Rebus fidelis asserat:
Vt multa constet secula
Privata res et publica.
Thesaurus orbis maximus,
Negocijs vir candidus:
Qui non requirit commoda
Privata, verum publica.

Facturus obscuro viator in leco
Iter, lucernam comparat.
Hâc vincit omnem praevid caliginem.
Offendat ut nusquam pedes:
Diversa tract aturus actionibus
Munitus ut sit sensuum praesentiâ
Studet suorum: ne scopo
A veritatis erret, anfractus petens
Incertus invios; sibi et
Negocijsque grande, non prudens satis,
Accersat infortunium.
SENSVS VIRO LVCERNA demonstrat viam
Negocijs tutissimam:
Hanc assecutus, iuris cum scientiâ;
Errare iure non potest.

Hoc quamvis Peregrinus orbe verser:
Nec sit mancipio mihi tributus
Vitae cursus; ut ex meo, placebit
Quamdiu, arbitrio queam superstes
Hunc extendere plurimos in annos:
FORTITVDO tamen, SALVS, MEA et LAVS
Cum sis CHRISTE DEVS, salutis auctor,
Fortitudinis atque laudis, isto
Prorsus nil timeo sub orbe, verbo
Confidens: merito potes profari,
Reusnera sate NICOLAE gente:
Verâ sperno fidê viam, salebras,
Montes, insidias, aquas, necem ipsam,
Quae terrere potest, nibil nocere.
Per discrimina SALVVS ERRO, VINCENS,
Errat salvus, et orbis omne, Christi
Confidens merito, fugit periclum.

CVR SOLIVS VENERANS? Radijs Sollucet ut orbi:
Sic et distribuens ius sua cuique nitet.
Discrimen lucis, Sol, noctis et efficit aptum:
Est bonus, est rigidus pectore, Iuris amans.
Sol annum variat: sequitur ver ignibus aestas:
Dat mustum dutumnus: flumina durat hyems
Iudicio leges observantissimus aequi,
Pro rerum variat conditione, suo.
Sol obscuratus tenebris incommodat omni:
Miscens dicendo iure sinistra, nocet.
Sol fovet, et rerum ponit nascentia terris:
Iustitia cives ius fovet, auget opes.
CVR SOL IVS VENERANS dicatur, et esse putetur?
Paucis, ignarus ne videaris, habes.
Sol est ius venerans; lucet, discernit, obumbrat,
Calfacit, exsiccat, commodat auget, alit.

Digna triumphalis virtutum gloria Laurus:
Perpetuus sequitur quam comes amplus honor:
Non datur ignavis, quibus est accepta voluptas,
Atque cibo turpis luxuriante gula:
Sed qui proiecti tolerarunt nocte sub astris
Insomnes, curas, frigus, acerba, famem.
Qui, quoties patriae rerumque pericla tulerunt,
Hostiles alacri mente adiere globos.
Qui conscenderunt cum magno castra labore,
Saxoso Virtus quae tenet alta iugo.
Imperialis honos, et vatum gloria Laurus
Vis capiti nectat florea serta, Puer?
Promptus ab exemplo REVSNERI ferre labores
Disce, nec aetatis transige tempus iners.
NON E SECVRIS LAVRVS, non gloria, rebus:
Sudoris comites, suntque laboris opus.

Diversas animo constans versate per artes,
Cui dedit egregium populi victoria nomen,
Iuris honos, radians legum REVSNERE corona,
Omnibus et tutum miseris in rebus asylum:
Pro pietate tua, sanae pietatis amator
Promptus ades, iugi prece, solliciteque rogatus:
Quando precatur opem constrictus pectora curis,
Voto, quem durus premit aduersarius actor:
Iudicis ut causam praesens agat ante tribunal
Consilijs: LVCE SENSVRO sorte RVINAS
Afflicta radijs legum; caligine fuci
Mendacis nigra melior ne causa prematur.
SENSVRO LVCE, praesaga mente, RVINAS
Qui metuit, radijs legum: nec desere, donec
Optati compos reddatur pectore voti.
Idem concilio, consultus in urbe Trebocûm,
Cui digna studijs operam mercede locasti,
Corde sacrosancti promptoque pioque Senatûs
SENSVRO LVCê virtutum luce RVINAS:
Tranquillam pacis forsan turbare quietem
Quae possint; longo Respublica tempore multos
Crescat ut insignis famâ cum civibus annos.
Sic tibi perpetuo paries cum nomine laudem
Inter postgenitos, dempto quae fine manebit,
Praesentis donec durabit machina mundi:
Machina, quam prudens hominis fabricavit in usum
Sacrosancta Trias: ratione colatur ut omni,
Iustitiae cultu, iusso pietatis amore.
Non hominis moritur nomen, non interit, arte
Qui cultus variâ, pietati profuit, atque
Iustitiae: nomen dignum hoc defunctus habebit,
Inque secuturo coelis celebrabitur aevo;
Angelicos inter coetûs, animosque beatos
Aeterno splendens, Sol lucis ut auctor, honore.

Ceu capitis summâ posita est mens praeses in arce;
Consilijs vitae formet ut acta suis:
Sic contra, tanquam rex, vel probat acta voluntas,
Quam prius exequitur, vel reprobata cavet.
Magna voluntatis licet et consensio mentis
Debeat esse, loco fiat ut omne suo:
Sic tamen est bominis lapsu corrupta voluntas:
Ne faciat iussus mentis ubique bonos.
Sic Rex non, sapiens quod consiliarius aulae
Suadet, quantumvis utile, semper agit.
Nimirum vera pietate regenda voluntas:
Affectus ratio fraenet ut aequa malos.
Doctorum praestans columen REVSNERE virorum,
Quos magno praesens tempus honore colit:
Dum tibi divino concessum munere, dignum
Inter honoratos munus habere viros:
Quando iudicium das consiliarius actis,
Iustitiae doctus dexteritate, tuum:
Tu prudens SENSVS pietatis LVCE VIR ORNA:
Ne rectum iuris transgrediantur iter,
Sed quod mens suadet, cunctis vt prompta voluntas
Praestando rebus discat habere modum.
Recta vbi consilijs mens, obsequiosa voluntas:
Quod rectum fieri, fit cuo, quodque pium.

Potentiam, defensionem, gloriam,
Auctoritatem, robur, excellentiam.
Et quicquid ad domanda prava pertinet,
Scriptura CORNV denotare praedicat.
Pius magistratus verendum subditis,
Cornu, suum cuique ius communicat.
Propulsat illatam potens iniuriam.
Vir eruditione clarus, eloquens,
Oratione suauis, aduersarij
Cornu procellosos retundit impetus.
Reusnere, dum CORNV VALENS, SERVIS pius
Ecclesiae, Scholis, gregi domestico,
Negocijs Rei molestis publicae
Industrius, contundis eloquentiâ
Munitus, artiumque suasionibus,
Adversitatis imminentis tristia.
CORNV VIRENS SALVES precor pro viribus
Pericla contundens tuis tristissima.
LAVS, SERVIENS CORNV gregi domestico,
Ecclesiae, scholis, Reique publicae.

Vt, vera quae sint, nunciem.
Vera sacrosancta sumens pietate ministro,
Vt regnet orbe veritas.
Vt, quid sit aequum, consulam.
Consulo, quod ratio, quod ius pronunciat aequum:
Iniusta nulla comprobo.
Sic ego SERVO LARES studiose NVNCIVS aequi,
Iniquitas quos opprimit.
Odi sermones fucatos: integen odi,
Qui iura miscent fraudibus.
Omnia sunt hominum pleno florentia cornu,
Vbi veritas tenet locum.
A detestandâ cessat discordia luce,
Causas ubi ius dirigit.
Cum verum pietas, cum causas approbat aequum,
Ius floret atque veritas.

Qui nucleum vult esse, confringit nucem:
Qui commodum petit, laborem concoquit:
Sudore virtus, non paratur ocio.
REVSNERE, Iuris suavis Antistes sacri,
Tibi nuces opus fuit quot frangere,
Iuris priusquam contigêre nuclei?
Dum nucleo iam vesceris, fracta nuce;
Dum commodum labore concocto petis;
Dum parta non sudore virtus est levi.
Quae non voluptas pectus excitat tuum?
RENVCLEVS fidelis ORNASIVS: habes,
Dum NVCLEVSRE clarus ORNASIVS, tua,
Quae deserunt nunquam merentem, praemia.
Dignus fideliter laborans praemio.

Dies ultima temporis supremi
Quod non sit procul, ingruatque cursu
Festino, scelerum frequens malorum
Testatur series satis superque.
Testatur vitijs inordinatis
Praesentis status execrandus aevi.
Quod non iam scelus hoc in orbe regnat?
Quid non audet homo, pudore nullo,
Nullo pectore praeditus timore?
En! natura suae patrona carnis,
Inclinata ruit nefas in omne:
Prorsus nil animae facit salutem.
Commendata tuis Scholis iuventus
Ne, Reusnere, ruat nefas in omne:
Neu proclivis aberret in prosundum
Inferni scelerum cadens barathrum;
Docto NON SCELVS ERVAS VIR ore?
Vt flectant animum Dei timore;
Vt virtutis iter pij sequantur;
Vt tanquam Sathanam scelesta vitent,
Docto NON SCELVS ERVAS VIR ore?
Pro mentis pietate fac, disertus
Dicendi scelus eruas lepore:
Mentem commonefactione crebrâ
Fac flectas tenerae potens iuventae:
Verbo edocta Dei, Deum sequatur:
Virtutem colat: execretur omne
Crimen; servet et omne sic decorum.
Laus ingens iuvenum, Deum timere,
Virtutem colere, assequi decorum
Vitae, nec scelerum subire magno
Aeternas animi furore poenas.

LAVRVS, ONVS NESCIRE, viro pulcherrima, curis
Qui nulla mentem parte gravatus agit.
Quis vitam, Reusnere, suam sic vivit in orbe,
Sentiat ut nullam pectore liber onus?
Nescit onus, verâ qui relligione quiescit:
Inque Deo gaudens gaudia laetus habet.
Curarum Domino confidit criminis exors:
Illius in patrios conijcit omne sinus.
Si quid ab adversis rebus perferre necesse est.
Haud onus, at signo sub crucis illud honos.
Ablutus Christi confidens sanguine, sanctus
Contrito nullum pectore sentit onus.

LAVRVS in orbe NOCENS SERVI, rerumque potestas:
Qui servum vitijs corpore pectus habet.
Affectus nulla quianam ratione domare,
Aut verbo didicit prava cavere Dei:
Captivus rapitur miser in scelus omne, suique
Amplius haud iuris, nil nisi crimen amat.
Felix imperium, cuius moderator honestum
Virtutes, Musas, iura piumque sovet!
Florent cum magno divinitus omnia fructu:
Pace homines vivunt, gaudia pace colunt.
Scilicet imperium nobis ut tale benignus
Fortunet sanâ relligione Deus:
Assidui casto, Reusnere, precabimur ore:
Imperium felix omne dat ipse Deus.

Ver inter anni quattuor suarissima
Partes habetur, atque praestantissima:
Inter Planetas Phoebus est sic optimus,
Contentionum qui laborem suggerit.
Blandum COLENS VER, SANVS est VIR: omnibus
Prudenter in negocijs et consulit:
Prudenter et consulta planus expedit.
REVSNERE frater omnium suavissime,
Quem mater eadem, quem pater et idem dedit,
Suavissimê suavissimo ceu carmine
Dudum monuisti, meque candidis pie
Dum VER COLENS, VIR SANVS es, precor diu
Aetatis ut colas ver, et gratissimum
Sic tempus exigas, bonis ut commodes:
Tuaque commodare diligentiâ
Annos queas aetatis in quam plurimos.
VIR SANVS, et sic VER COLENS, dignissimus
Actate longa, prosit ut multis diu.

Ros vitreus moerentia
Terrae fovet nascentia:
Perusta Solis igneo
Calore, cum languent solo.
Vir eloquens pulcherrimo
E Gratiarum scrinio,
Cor rore blandus irrigat,
Moerore victa mitigat.
Reusnere, corde candidus:
Docto venustas tristia
Delectat ore pectora.
RORANS VENVS tu SECVLI es,
Fama Senatûs inclyti;
Vrbs quem Trebocûm praedicat,
Et Patriae Patrem vocat.
Clares bonis in artibus:
Quibus iuventae commodas
RORANS VENVS tu SECVLI,
Iuris Sacerdos mtegri,
Legum doces mysteria
Tractare discrepantia.
Cunctis in actionibus:
Perfunde rore limpido
Omni iuventutem loco.
Non irritus cadet labor:
Peruret herbas nec calor:
Humecta liberaliter
Ros pascit atque largiter.

Nascitur aerijs procera in montibus ornus:
Quae sine fruge suum tollit in astra caput.
Exsurgit, verâ quae pietate vacat.
Arida ficta rogo datur ornus caesa securi;
Ater ut instructo concidat igne cinis.
Afficitur poenis scelus exitiale, iuventus
Discat ut alterius labe cavere malum.
Hinc cunctis odio, curae quibus aurea virtus,
Et verus sanae relligionis amor.
Vt scelus effugias, ubi sit SCELVS ORNVS IN AVRE:
Ceu moles, curis non toleranda sinu.
Quod numen, quod homo, quod coelis angelus ôdit:
Auditu sanctis est scelus omne grave.

Sunt in principio, discendis legibus, artes
Difficiles puero, grandeque mentis onus.
Radices etenim pulchrae virtutis amarae:
Gustatae violant asperitate labra.
Mox tamen ut tolerans gustum concoxit amarum:
Impositumque lubens exsuperavit onus:
Iucundos multo promunt cum foenore fructus:
Eximioque ornat laurus honore caput.
Nil tam difficile est, quod non constantia vincat,
Assiduusque pari sedulitate labor.
Sic toleras, REVSNERE, lubens dum mente labores:
Contemnens durae sortis acerba puer:
Inter honoratos partâ iam laude locaris:
Exhausti ut releves grande laboris onus.
Decerpas animi, laetus honore, sinu.
Vt magni superes tot taedia dura laboris;
Spes et amor forti pectore calcar habent.

Culte novem legum Reusnere deabus in arte:
Cui sacra Iustitiae tradidit arma Themis:
Quod RE CONSVLERIS NAVVS graviore, tuumque
Iudicium causa dispare quisque rogat:
Quam prius excutiat de scripto iure tribunal:
Et rectam iusta conditione docet:
Illud fit VERE gNARVS tu CONSVLIS omni:
Fucato fraudes nec vafer ore tegis.
Consule quod iustum, dubijs quod rebus et aequum:
Laus est iustitiae magna docere vtam.

SOLENNI CARVS VERSV, Reusnere, Poetis
Et doctis nostro tempore rite places.
LENIS es, ac VERSV cygno magis ipse CANORVS:
Vt cantu rapias pectoris ima tuo.
Musa CANENS iucunda LEVI suavisque SVSVRRO:
Dulcior ut nusquam stridat in aure sonus.
Haud mirum: VERSVS ORNAS INLVCE: nitore
Delectane oculos ingeniumque suo.
SOLENNI VERSV CARVS; da quaeso CANORVS,
Da LENIS VERSV dogmata rara tuo.
Musa CANENS iucunda LEVI suavisque SVSVRRO,
Dulcis et hic docta stridat in aure sonus.
Dum VERSVS ORNAS IN LVCE, nihil canis unquam
Quod non sit dignum laude, canique pium.
Nil hominis mentem magis afficit atque serenat:
Quam versûs, tetrâ qui sine labe fluunt.

Antiquis fuit Anguitenens malorum
Averruncus, et Aonides Apollo
Praeses qui regit Imperio puellas:
Hostes quod procul innumeros fugarunt,
Ac discrimina tristia depulerunt.
Lux REVSNERE novem radians deabus,
Olim quas coluere sacris Poetae,
Vera cognitione Dei carentes:
AVERRVNCVS es egregius malorum
SI NOLES, animis trepido timore
Perculsis, opera studioque; pressi
Qui curis operam studiumque poscunt
Sanis consilijs, lepidoque iuris
Aequi iudicio, quoties necesse est
Causâ consilio nimis impedita.
AVERRVNCVS es egregius malorum
SI NOLES, scelerata, die supremo
Accedente, hominum placidis propago
Postquam degenerare solet (gemendum
Quod est) moribus atque decente vita.
AVERRVNCVS ut egregius malorum
INSOLES, quod agis, studio benignus;
Sanis consilijs, opera fideli
Da prudens operam, tenera ut iuventus
Recte in gymnasiis, pie ut educetur:
Vt sint, postgenitos Domini timorem
Qui possint alacres animo docere:
Christoque aedificare perenne regnum.
Passim qui mala praecavet, atque mores
Propagat placidos opera fideli:
Christo exaedificat pius orbe regnum,
Quo sancti accipiunt animae salutem:
Vt cum coelitibus fruantur inde
Summa prosperitate, Deum colentes
Summa in cognitione Dei salus est.

Humanum cor ut est vitae fons, causa, propago:
Vnde petit motum spiritus, unde calor:
Sic terrae vitam tribuit nascentibus igne
Sol, fluidoque potens cuncta calore fovet.
Est vterus mundi complectens omnia tellus:
Ex qua Solradijs res parit, auget, alit.
SOL, Reusnere, iubar totum qui spargis in orbem:
Ac stellas pateris lumen habere suum:
Exere conspectum: tua nec monumenta reconde:
Fac posito videant clara pudore diem:
SOL VENIENS CVRARVS grati lumine vultus:
Vt multus fructum foenore promat ager.
Sol, oculus coeli, fons vitae, luminis auctor:
Sol doctus, prudens dirigit omne solo.

Calumniari mortuos ingens malum:
Est Christiam mortuis loqui bene.
Praescimus illos non perisse funditus:
Dei sed in sinu parentis vivere.
Terris suo resuscitabit corpore,
Cum Christus arbiter tribunal proferet.
Quanto suos honore Gentes mortuos
Sunt prosecutae! haud improbis convicijs,
Aut criminationibus falsis leves
(Heu!) polluêre: maximis quin laudibus
Virtutis extulere; digna et posteris
Exempla vitae. Littus ad maris ferum
Furentis, eiectos protervis fluctibus,
Haud insepultos dereliquerunt: pio
Verum sepulturae dederunt pectore.
Nesas Homerus aestimat teterrimum,
Super viris quid gloriari mortuis.
Acerba mors contentioaum finis est:
Permitto defunctis quiete perfrui:
SINCERVS VRNAS VELO; nec cuiquam male
Loquor: meo sed laudo multum carmine,
Sortis memor, vitaeque morti obnoxiae:
Quae, ceu virens flos areâ campi, modo
Laetatur extollens caput sursum, modo
Perustus aestu Solis inclinat gravi;
Messoris inde falce duri excinditur.
Spem praeter omnem deserit terras, suo
Cum poscit a nobis Deus pro arbitrio.
Caduca vita: Mors ruinam, saxea
Ceu Tantalo moles, minatur omnibus.

Est methodus, Reusnere, tibi bene cognita iuris,
Consilijs, usu, cognitione, libris.
Vt methodum possit studiosa parare iuventus;
Exemploque lubens discere iura tuo:
IVS ORNES VNVS CLARe, methodumque ministres:
Laus tua maiori nomine maior eat.
Vt studiosorum te gratia digna sequatur:
Pro meritis reddet vota serena tuis.
Gratia de multis comit atur digna merentem:
Gratia grata homini, gratia grata Deo.

Aetate prima doctus in scholis, puer
Artes bonas ut imbibisti sedulus;
Iuvante conatus Deo tuos, pia
Oratione quem precans, amabili
Seu nox sopore, candido seu lumine
Sol irrigavit ortus orbis machinam,
Timente creber invocasti pectore:
Vernans scholis sic instar arboris bonae,
Quae fert perennes nata propter rivulos
Pulcherrimorum sructuum laetissimam
Foecunda copiam, seraces ramulos,
Densis amictus excitasti frondibus:
Adultus ipse donec autumno, bonam
Primae quotannis indolem, gratissimis
Aetatis artium bonarum fructibus
Depascis, ornans artibus pulcherrimis.
VERNA ô SCOLIS VERNVS, tuisque candidus
Suavissime depasce turbam fructibus
Primae iuventae: rebus olim publicis,
Ecclesiae, domesticis negocijs,
Scholisque prosint ut pijs laboribus.
Idem SCOLIS eVERRE semper ANNVVS,
Quidquid videbis noxium nascentibus
Plantis: in horto pullulare quae Dei
Attentus educans vides; ne surculis
Lascivientibus premantur: sed Dei
Ecclesiae, domesticis negocijs,
Scholis, adultae fruge multa commodent.
Hortus SCHOLAE DEI, Deo plantaria,
Quae posteris prosint, fideles educant.

RVS, Reusnere, colis, VOLVENS SINCERA, iuventae:
Ex te sincerum, quod venit, omne venit.
RVS produc animo VOLVENS SINCERA iuventae:
Cum varta mores discat ut arte bonos.
Hoc facis, ingenuo das Ethica multa lepore,
Quae mores formant erudiuntque bonos.
Non ornamentum praeclarius orbe iuventae:
Quam mores vera cum pietate boni.

Efficiunt clarum duo te, REVSNERE, per orbem:
Res simul, et versus non sine laude graves.
Res, pietatis opes et fundamenta salutis,
Historias, artes, iura, mathesin habent.
Historiae, pietas, artes, iura atque mathesis,
Quae monstrant, versus sub brevitate doces.
Hinc digno multi te complectuntur amore:
RE SINVSes, VERSV dans epigramma LACON.
Opportuna docet prudens, et pauca loquendo:
Garrulus immodicâ futilitate crepat.

Extremos adiens alius Garamantas et Indos,
Per mare, per silvas, per sola quaerit opes.
Eximios alius sectatur Martis honores;
Quem litui sonitus, quem fera bella iuvant.
Agricola ut cupidus sua repleat horrea messe,
Assiduo subigens vomere versat agros.
Sub Iove venator solers mdagine colles
Claudit, ut immanes cuspide figat apros.
Non, vt divitias quaeram, peregrinor: honores
Vt magnos teneam, non sera bella sequor.
Vomere non agros scindo: non sub Iove venor:
Arte IVVANS LVCROR consilijsque SENES.
Quisque suum sequitur, quo delectatur, amorem:
Nec gravis est, habeat donec amata, labor.
Mecaptum studijs Musarum praeses Apollo
Detinet, ac tereti barbitos icta manu.
Musae haud sunt steriles: Musas Phoebumque sequuntur
Divitiae, rerum copta, victus, honor.

Ver renovans agros curvo proscindit aratro:
Vt multo fruges foenore rura ferant.
Sirenes suavi modulantur dulcia cantu:
Attica quae pellex, quae moribundus olor.
Vtuntur brevibus verbis sermone Lacones:
Haud odiosorum garrulitate tument.
Cuncta sagax crebris conatibus invenit usus:
Nil intentatum rebus abire sinit.
Sum VER, sum SIREN, VSVSque LACONque: laborans
Quattuor his studio fungor et ipse meo.
VER renovo iuvenes discendis artibus, olim
Vt magna fructus utilitate ferant.
Excito desidia torpentes, dulcia SIREN
Decantans, studijs mens sit ut apta bonis.
Ampullas fugiens et sesquipedalia verba,
Quae doceo, doceo cum brevitate LACON.
VSVS vt est rerum solers mventor et auctor:
Sic studijs VSVS creber ut adsit, ago.
VER animos iuvenum renovo: cano dulcia SIREN;
Sum sermone LACON: VSVS in arte frequens.

Iure SINVS RELEVO CVRANS moerore sepultos,
Quos res solliciti plena timoris agit.
Explico, quid liceat, scriptis, quid legibus aequum:
Qua dubium causis conditione cadat.
Ne sero pariat miseros Metanoea dolores;
Consilio RELEVANS, pectore CVRO SINVS.
Consulto quisquis tranquillus iure quiescit:
Haud metuit rigidi tristia dicta fori.
At qui litis amans audit nec iura, nec aequum:
Amisso claudit septa soluta grege.
Auriga excutitur, si spernit currus habenas:
Stultus ab eventu cautior acta probat.

Est senium summi donum coeleste parentis:
Contingit paucis, ni det hoc ipse Deus.
Dat tamen ex patria clemens bonitate quibusdam:
Vt sint qui discant, qui doceantque solo.
Si pueri subito primis raperentur in annis:
Terrarum numen nec daret orbe senes:
Nemo foret, Domini recte qui verba doceret:
Aut sanae traheret quem pietatis amor.
Doctrinam, largo conunctis artibus usu,
Qui verae doceant relligionis adhuc:
Qui Sathanae reprimant technas; qui falsa refellant:
Qui referant tenero tempora prisca gregi:
Imperij teneant magno qui pectore clavum:
Iustitiae cogant qui ratione lares:
Perveniunt quidam multos aetatis ad annos:
Quos tandem vuitu ruga senilis arat.
Hos donum summi cognoscere dulce parentis
Fas est, et charos mentis habere sinu.
Hos Deus ut servet, multosque det ipse, precari
Est aequum, Christi constet ut orbe chorus.
Sic CLARVS SENIO NERVVS, Reusnere, tributus:
Hoc ut consilijs, ut pietate tuves.
Omnia cum proprio non possit Marte videre:
Quorum operâ interdum iure fruatur, habet.
Sis CLARVS SENIONERVVS: sis fortis et Atlas,
Qui grave supposito vertice portet onus.
Non onus est, sed honos: senio cum iure peritus
Iure et consilijs instar Atlantis adest.

Condidit humanum genus isto fine creator;
Se iusso agnoscat, se celebretque modo.
Addidit hinc linguam, sensûs oratio mentis
Exponens alijs tradat ut arte bonâ.
Pars non parva meos inter Reusnere sodales,
Quos Deus alterno iunxit amore mihi:
Tu quoque cum valeas dicendi Nestor in arte
Alter, sermonis dexteritate tui:
Es VIR, mente CALENS; NERVOSVS, pressus in Hybla
Quam favus est, sermo dulcior ore fluit.
Sive Dei laudes, virturum sive labores
Commendas animo liberiore bonis:
Mente CALENS das VIR NERVOSVS grata monedo:
Queque hominum generi commoda multa ferant.
Dicendi, iuveaile CALENS, NERVOSVS in arte
VIR, dat grata homini plurima, grata Deo.

INSONE, nil iactans, es VERSV CLARVS et arte,
Cur Reusnere tacens sic tua dona premis?
Est odiosae bonis tumido iactantia fastu:
Hinc CVRRENS SILEO NAVVS et acris iter.
Hem! sapienter agis: vanus se praedicat ipsum:
Vicini cuius sunt procul orbe siti.
Non vanus tantum est, odio sed dignus atroei,
Alterius presso quaerit honore decus.
Se nimium iactans aequatur sermo cupressis;
Procerae vacuum dant sine fruge penu.

IVS VENOR; LVCENS ARS densis clara tenebris;
Iustitiae monstrem certus ut inde viam.
Est ubi iustitiae locus, illic vivere tuto
Absque metu quivis, absque timore potest.
Iustitiae rursus locus est ubi nullus, ibidem
Nec re, nec tutus corpore civis agit.
Vis animae totum conservat ut enthea corpus,
Distribuens vitam notitiamque rei:
Sic dat iustitiae communes regula metas:
Quas intra vitam quisque beatus habet.
Iustitia est mater virtuium; commodat omni:
Fallit et haud vllâ calliditate fidem.

Conscientia recta, mille testes:
Hac qui praeditus est, metu periclis
Haud constringitur implicatus ullo:
Sed tranquillus agit, suaeque nulla
Vitae consulit aut fuga, aut latebra.
Vt tranquillus agas ptusque vitam,
Sacro flumine, Spiritu sacrato,
NON CVRAS animo VELIS REVS: non
Te, Reusnere, lucro nocente mergas.
Turpi triste luero, licet dolendum,
Est damnum tibi corde praeserendum:
Hoc tantum semel, illud usque mordet.
Res amissa brevi, tuam perenni
Vrget turpe lucrum dolore mentem:
Conscientia recta, mille testes.

Lingua, moribus, eruditione,
Consuetudine, sanctitate, vita,
Nobis Teutonibus, favore mulio
Addictissime Nicolae, NORIS
ES VERNACVLVS. Eminente NORIS
ES VERNACVLVS ut favore nobis
Addictissime Nicolae, frater
Suavis Teutonibus, tuo favore
Qui gaudemus, et excitamur uno
Omnes pectore; cum laboriosis
Ac doctis fruimur libris Camoena
Musis ex Helicone quos benignis
Depromit tua. Permaneto multos
Sic vernaculus atque charus annos,
Consuetudine, sanctitate, vita,
Lingua, moribus, eruditione.

Consilij vivum vir prudens hercle theatrum,
Promultis hominum millibus orbe nitet.
Perpendit rerum consultans pectore causas:
Ne pessum levitas praecipitata premat.
Prudentes inter mihi dum Deus orbe creator
Concessit patria pro bonitate locum:
Vt caveam, LVCENS in partes VERSO RVINAS
Consilijs omnes, praecipitare viam.
Momenti prudens cunctis solertia rebus
Plus, quam consilijs robur inane, timet.

Vt, Reusnere, diu perdures nomine terris;
Haud est structuris, vel partis Marte trophaeis
Opus, facit magni quod omne saeculum:
Non etiam statuis erectis pondere magno:
Olim suit quod usitatum gentibus:
Addictus multo studijs ac artibus usu,
Iuste probus, pieque vitam transige.
Promptus ubique reis legum succurre sacerdos:
Accommodatus NON RVES CLAVVS REIS.
Dat quicunque reis operam, qui relligioni.
Vt vita possit transigi terris pia:
Transmittit clarum venturos nomen in annos:
Iusto ac pio paratur immortalitas.

Aerea tinnitûs noscuntur vasa tenore:
E sermone decens mentis imago patet.
Pauca loquor sapiens, et non nisi cum petit usus:
Consilijs prosim liber ut ore meis.
Aut Pietas ansam praebet mihi sana loquendi:
Aut ius, aut aetas prima docenda scholis.
Hinc locus et tempus, cum demoror inter amicos:
Quos onerant praeter, nec meaverba, modum.
Iucundis CVRSVS RELEVO sermonibus ANNIS,
Qui mentis pura sobrietate fluunt.
Longa meae cautus sic fallo taedia vitae:
Nec quenquam laedo garrulitate gravis.
Sobria thesaurus praestans oratio mentis;
Non depromendus, res nisi certa petat.

Ignaro ad pelagus ductor certissimus amnis:
Magister ad Musas rudi.
Intemerate puer, primâ lanugine mâlis
Vestite nondum laevibus:
Musarum docilis celsam contendis ad arcem.
Virtutis aut ad culmina:
Quaere ducem varias cultum virtute per artes
Monstret viam qui praevius.
Errat, in ignota quisquis regione vagatur,
Et non habet viae ducem.
Doctus ad Aonidum celsam non pervenit arcem,
Expers didascali puer.
Nec bene virtutis studiosus castra srequentat,
Ni sit magister sedulus.
Vt Musas habeas, virtutum ut castra sequaris,
Navus magister te regat.
Musarum docilis celsam dum tendit ad arcem,
Virtutis aut ad culmina;
Ne salebrosa petens erret, Reusnere, iuventus,
ERRONEIS LVXNAVVS es.
Erranti lucem praefer, rectamque doceto,
Quâ possit ire, semitam.
Erranti lucem quae praefert sponie, viamque
Demonstrat, admirabilis.

Quod Thuscus vates Aruns per moenia Lucae,
Fulminis edoctus signa docere fuit:
Hoc sum, non monitus volitantis in aere pennae;
Nec fibris doctus damna futura loqui:
Romani verum iuris versatus in arte;
Et sanâ doctus relligione Dei.
Aetatis mores pravos castigo supremae:
Vt quaeram honunes studiose commoda pacis:
Vt lites fugiant, hortor ubique, foro.
Quos fructus capiant tranquilla pace, revelo;
Quos e sincera relligione Dei.
Si non auscultant vitae meliorasequentes;
Ipse VERENS ARVNS nuncio damna LOCI.
Iurisconsulti est, pravos reprehendere mores:
Asserere et cultum relligione Dei.

Summa petit Livor, nec vilia curat: Homerum
Detrectans, rabido Zoilus ore probat.
At fructus tanto quos hic perceperit ausu.
Exemplo monstrant vitaque morsque suo.
Millia multa hominum postquam nutrivit Homerus
Hic pauper duram passus ubique famem.
Sortitur nunquam faustos audacia fines:
Coeleste ingenium quae labefactat iners.
Ne LIVOR NASCENS VERSV temerarius aude
Alterius famam dilacerare probris.
Pauperiem pro laude tibi mortemque parabis:
Expertus velut est Zoilus ore nocens.
ANNE tuo LIVOR CESSVRVS es usque furore!
An rabido mortem dente parare placet?
Tu vitium, quo non aliud violentius ullum:
Tu LIVOR CVRVANS sollicitudo SENES.
Carpere summa probris ab impar desine, motus
Invidiâ: probris gloria nulla venit.
Est furor mvidiae, claro qui fulget honore

VNVS ES ô LIVORE CARENS, Reusnere; fatigant
Propria non mala te, non aliena bona.
Tristia quando tuam turbant discrimina mentem:
Fers animo constans absque dolore malum.
Quando vides alios magnis in honoribus esse:
Cuique suum, superi quod tribuere, cupis.
VNVS ES hîc LIVORE CARENS, Reusnere: molestam
Nemo tuâ patitur prosperitate crucem.
Infelix, misero quem torquet pectore Livor:
Haud ira dignus, sed miserandus homo.
Tormentum invidia nec cordi maius habetur:
Lima velut ferrum, cor quoque livor edit.

Interpres legum, Phoebi Reusnere novemque
Mufarum ac Charitum suavis alumne chori:
Dum tibi iustitiae noti sunt orbe recessus:
Scrutanti ostendit quos tibi Diva Themis:
Iustitiam quotquot studioso pectore quaerunt:
Iniusta pressi te ratione petunt.
Iustitia LVCENS NOS VIR iustissime SERVA:
Iustitiae nobis detur ut ire via.
Iniusti petimus nihil: aequum poscimus omnes:
Cum nostris tuti simus ubique bonis.
Iustitiâ floret mundus florente virescens:
Iustitiâ mundus depereunte perit.

Humida sunt, primum silvis quae ligna secantur,
Ac fumos oculis, igne perusta, creant:
Redduntur structis ignibus apta rogi.
Ingenium, creber quod non exercuit usus,
Principio paulum commoditatis habet:
Cautius in rebus tandem versatur et actis:
Si multis auctum crevit in arte modis.
Diversis, Reusnere, modis exercite legum
Haud mirum, mulris operam quod rebus onusti
Implorant tanta sedulitate tuam.
Ingenio sapiens, rerum versatus in usu,
Prudenti causas mente patronus agis.
Dissicilis motu, novus expers unguinis axis:
ANNOSI CVRRVS mobilitate LEVES.

EN! IVRA SERVVS est COLENS;
Ex lege recta consulens,
Noctes diesque plurimis
Servit laborans iurgijs.
Auriga vix profert diem,
Plumis relictis cum fidem
Praestat fidelis omnibus;
Adestque causis commodus.
Cum rebus unus est color,
Mentem gravis premit dolor:
A cogitationibus
Non est quies urgentibus.
Quanquam potens est regia
Rex praeditus potentiâ:
Lucere nil tamen sibi
Vult, hoc velit ni vox Dei.
Non est honesti regula,
Iustique norma fervida:
Verûm minister traditus
Iusti ac honesti sedulus.
Non cogitur minus suis
Obtemperare subditis
Princeps; solent ac subditi
Obtemper are Principi.
Quod subditi iugum ferunt:
Cum dignitate Rex regit,
Iusteque cuncta dirigit.
Sic servitus est mutua
Postquam fovent concordiam.
Iurisperitus in sud
Vocatione tradita
Sic servus est, qui non piger
Causas gubernat arbiter.
Hinc a Poetis iudices
Finguntur inferûm truces
Nati Iovis: tranquillitas
Mentes fugit quod anxias.
Vbi quies nec corpori,
Menti nec est, an non ibi
Est inferorum Tartarus?
Nec non perennis servitus?
IVRA EN COLENS sic SERVVS est
Reusnere: Servus, nil obest
Cui despicata servitus
Ornata dignitatibus.
Est servitus gratissima
Iurisperiti; commoda
Cum dignitate quae capit,
Duros labores concoquit.

Fraudis conscia nullius mens
Est in consilijs aperta:
Non fumos odiosa vendit:
Non doli studiosa fallit:
Inrebus facit alteri sic,
Vt passim fieri sibi vult.
Ius, Reusnere, sequens piumque,
Ius spargis sapiens piumque.
Tu de iure rogatus atque
Aequi de ratione verâ,
Tradis ius bene, tradis aequum.
Abstrusas operam petenti
Haud quenquam pateris dolentem
Absque consilijs abire.
Bonum decipiens protervus,
Rursum decipitur proterro.
Est iustissima poena, poenas
Quas sumsêre alij, subire.

Hoc, DEVS, a puero studiosa mente petivi:
Hoc votum sana relligione fuit:
INSVLSO REAR vt CVNEVS, qui solvere nodos
Da precor INSVLSO CVNEVS praefortis, ahenos
Passim qui nodos dissecet, ipse REAR.
Ne fucata lacri turbent mysteria iuris:
Falsa superstitio ne sacraverba Dei:
Conabor iuris scriptas defendere leges:
Sic simul ut vigeat relligionis honos.
Quod sumus, et nostro facimus quodcunque labore:
Hoc sumus, auxilijs hoc facimusque tuis.
Nil humana valet ratio, aut prudentia solers:
Auxilium nisi det consiliumque Deus.
Vt sint felices conatus vndique nostri:
Solius patris munus id omne Dei.

Delatus, sanat vulnus, manet ipsa cicatrix:
Haeret, qui cessit corpore, mente dolor.
Non facilis sensus iniuria facta relinquit:
Ante oculos ponit debita signa tuos.
Reusnere, indigno si forsan risus ab ausu:
Offenso RISVS VVLNERA NOSCE sinu.
Non cessa nomen partum virtute tueri:
E recte factis fama perennis adest.

Cum Patre salvantem recte cognoscere Christum,
Aeternae monstrat dulce salutis iter.
Haud postrema Deo requies, Reusnere, parenti:
Cui VIRTVS, cui LAVS, cuique IEHOVA SALVS.
Cur mortem metuas? cur ulla pericula, vitae
Quae struit insidians nocte dieque Sathan?
Dum virtus Dominus Deus est tua, lausque, salusque:
Intrepido tecum dicere corde potes.
Auspice: dum vinco mortis acerba fide.
Hoc contra Sathanam, carnem, mundumque, necemque
Antidotum, superans omnia dura Fides.

DVm toleras indefessâ tot mente labores:
Nil non evolvens pectore, voce, stylo:
Assiduo (EN!) SENIOR CLARVS tu redderis VSV:
Vt tua iam celebris fama per astra volet
REVSNERE, et magnâ decores tua secula laude:
Sic VSV CLARVS factus es (EN!) SENIOR.

Quod vix magno queunt alij conanune,
Volvendo seripta prudentum vigili manu:
Hoc saepe agis magna REVSNERE gloriâ,
RISV iocoque VERA et recta CONSVLENS.

Quod magnis alij vix possunt nisibus; hoc tu
Mire inter risus consulis atque iocos.

ALCINOVS qualis convivas exstitit inter
Phaeax; haec in te lucet imago tuis.
MENTIS inest VIS, et RES verbis NERVVS vbique:
Alter et ALCINOVS nomine reque manes.
RES turis, vitae NERVVS; si caetera desunt
Hac iurat ambiguas iuris inire vias.

Musae RES est lecta LACONIVS aurea NERVVS:
LAVS VERSVS IN RE CONstat ubique gravi.
Nec res, nec desunt tibi verba: LACONIVS inde
Sunt Musae NERVVSRES, Leorine, tuae.

Sis curae patiens, moneo, multique laboris;
Postulat hoc a te studioso docta Poesis.
Nam gravis in versu cura laborque bono est.
Sic tibi NON est CVRA LEVIS Reusnere tot inter
Curas, tot VERSVS scribere posse bonos.
Prodest haec tibi cura; magis quoque proderit olim,
Invidiâ famae non remorante decus.

Si cui quis laudes ebuccinat ore recentes;
Ac generi tribuit splendida facta suo:
A se cognoscit tam splendida facta requiri:
Impositumque humeris sic grave tollit onus.
LAVS est nempe RECENS VIRO ONVS Reusnere modesto:
Maiorum fas est nos pia facta sequi.

Vive tibi, quantumque potes, fuge publica cautus
Munera, quae curas suppeditare solent.
SERIA res, CVRAE certe, NON LVSVS habentur:
Ac secum vitae plurima damna trahunt.

RVS pingues nutrit Coridones atque Menalcas;
Qui sibi inhumana rusticitate placent.
Moribus hos et doctrina NOS VINCERE LAVS est;
Quos ars et virtus non sinit esse feros.
At tu maiorem laudem REVSNERE mereris;
Qui vincis doctos, doctior ipse, viros.
Hinc quod habes populi (nec enim caret omine nomen)
Ex re VICTORIS nobile nomen habes.

Orandum est, ut sit mens sana in corpore sanot
Scilicet in Satyris ut Iuvenalis ait.
Corpore qui sanus, qui vivit pectore sanus:
Hunc sanum et sanctum dixeris esse virum.
Qui Christi merito sanctus confidit: ut aegro
Corpore sit, salvus, si moriatur, erit.
Pectore salvus erit, redivivo corpore salvus:
Auspice quo, velut hoc SANVS nunc VERSOR in orbe:
Sic post IN coeli LVCE beatus ero.

Mente quod hac IN LVCE, et SANVS corpore VERSOR:
Scilicet hoc, Deus, est muneris omne tui.

Vt pietas artesque simul moresque colantur
PORTAE, ubi praelustrem format Apollo scholam:
SOLVS NVNC ARDORE CVPIS VIRTVTIS et artis
CONSVLERE, ô Clarij pulcher alumne chori.
Mente pius, gravis ore simul, linguaque disertus,
Eloquio pariter consilioque vales.
Sit bene sit REVSNERE tibi, multosque per annos
Consule Palladijs hîc alibique Schlolis.

Tot magnis orbata viris, iam iamque remotis
A summo fulcris culmine, Iena ruens
Cogit opes, Reusnere, suas; luctataque victrix
Ingeminat nisu robora fulta tuo.
Per te: sic secum iam solet ipsa loqui.
Omne feres punctum, Rhetor, legumque peritus,
Et vates, miscens dulcibus utilia.

Quam gravis es vultu, tam cômis es ore: benignus
Moribus, ac vera simplicitate bonus.
Et quid adhuc dubitem, LVSV SINCERVS AN ORE
Sis, Reusnere? horae scilicet omnis homo es.

RVS und RENVES, renuis reses INCOLA si IVS:
Auriferum nescit Rus sine iure coli.
Florida perge lubens per ius defendere rura:
Cur renuas Ruri ius quoque ferre suum?
Per ius rura tibi, REVSNERE, parabis opima:
Incola sic ruris, Iuris et auctor eris.

Musarum pater et vatum, Sol, Phoebus, Apollo:
Sol vatum, versu vincere si quis amat.
Tu quoque, quod VERSV VINCES Reusnere polito,
Fallor? AN es vatum SOL et Apollo recens?
SANE SOL vatum sic VERVS divite versu
VINCE, et ô his Phoebus sis et Apollo favens:

Sanus homo quamois, sit iners si mente vel arte,
Insanus potius, quam mihi sanus erit.
Sanae, si nescis, est mentis inertia nulla:
Nominis hinc de te sic anagramma sonat:
SALVVS ego sanctis patriam modo legibus ornem,
Hoc mihi opus: NEC INERS mente vel arte RVO.

Mens, animus, cor et os tib, linguaque, sensus et ipse
Quod viret atque viget; gratia magna Dei.
SALVVS et (EN!) COR es vsque VIRENS: sunt omnia salva,
Quae loqueris, scribis quae bene, quaeque sacis.

Quod genus hoc oneris? CVRIS RELEVANS ONVS aut quis?
An CVRIS RELEVANS quisqua homo vivat ONVS?
Quae suscepta Deo est mandante vocatio sancta;
Quique facit iussi rite laboris onus;
Sic curis hoc onus relevat: relevantque vicissim
Sic onere hunc curae. Fac tua, linque alia.

Adhuc REVSNE REstitas
Mentis parum gratae, tuae
Ac patriae parum memor,
Hoc debitum mî reddere?
Vrbes tuo ut praeconio
Meae legantur publice:
Iampridem ut Italûm oppida
Nimijs vehebas laudibus!
Ergo aut deinceps debitam
Mihi, meis et urbibus,
Hoc praestito praeconio,
Debere cessa gratiam:
Aut certe ad illa ne Itala
Mittaris exul oppida;
Tuaeve patriae REVS
NE RVS colas frustra, cave.

Carmina tot fingens, tot versus arte resingens:
RE NE nubi, lambens alter ut V RSVS, eris?
I, VENAE est COS LVNA tuae, Sol, Phoebus, Apollo,
Mercurius, Genius, Musa, Minerva, Charis.

Corporis ingenijque tui vis eminet ingens:
Sustinet hanc et vim nervus utrimque valens.
Mens hinc sana viget, sanum quoque corpus, et ipsum
Ingenium: sic sunt omnia sana tibi.
Tantâ tamque bona VI CLARENS, nomine teste,
NERVOSVS vere totus es ipse mihi.

Corporis ut VENIS NERVOSVS es undique sani:
Sic venis CLARES divitis ingenij.
Dulcior Hyblaeo manans oratio melle:
Carminis et par huic vena benigna tui.
Euge animi felix REVSNERE! tot et bene VENIS
CLARE NERVOSVS tempora longa tuis.

Quos scribis, vere sunt CLARENS VNIO VERSVS:
Quot versus, gemmas iot tua Musa parit.
Gemmeus es totus, tua gemmea Musa. quid? ipsa,
Vnio gemmarum ceu, iua Musa nitet.

Quam vere populi tibi dat victoria nomen,
REVSNERE, ô Phoebi lux, Themidisque decus.
Tu victor populi multiplice clarus in arte:
Clar us at inprimis iuris in arte clues,
CLARVS et INIVRE es Victoris nomine NONVS
Si modo nominis est fas elementa sequi.
Claruit hoc Abbas quoque nomine nempe Panormi:
Alter et Vbaldus, Boeriusque sagax.
Filius atque pater felix Ever har dus honore:
Bellonusque Dolae splendor amorque suae.
Cisnerusque tuus, praestansque Vigelius artis:
Ordine: quos iuris maximus ornat honos.
Par his, si non es maior, REVSNERE. quid aio?
Omnigenâ vincis clarior arte novem.

Vni quando LOCAS studium, Reusnere, Camoenae:
VNI sponte COLAS carmina sacra Deo.
Idque facis, faciasque diu: pietate redundans
Vnus RES NERVVS carminis esto tui.
Sic vates RE verus, habes RES carmine dignas
VNVS, et aeternum nomen in orbe meres.

Vrbem seu patriam, CVNAS seu specto paternas,
Splendida conspicuae seu magis arma domus:
Tu VERE LEORINVS es: orius Monte Leonis:
Patria gens hinc et nomen et arma trahit.
At proprium nomen si spectem, et nominis omen,
Reusnere, e multis tu LEONICVS eris.
VICTOR eris POPVLI, qui diceris: inclytus arte
Omnigenâ vincens, victor et ipse tui.

Livor acerbitasque,
Fucus, praestigiae,
Et dirarum omne fraudum genus
Teutoniam occuparunt;
Quoquo versus tua
Gyres REVSNERE in orbem vagum
Lumina. Rara valde est
Inter fratres fides:
At multo rarior veritas,
Forte nigros olores
Investiges prius,
Quam sinceros et innoxios
Quos venerere amicos.
Quo quis plus degener,
Hoc plus auctoritatis rapit.
Tu mihi praeter omnes
Lacte suo Camoena
Te imbutum reddidit,
Imbutum melle item Gratia:
Quei faceres, ut album
Permutar es nigro,
Aut hanc dulcedinem absymbio?

Ceu rapido motu, radijsque illustribus unus
Sol superat cunctas in Iovis arce faces:
Sio tu SOL CVRRENS Reusnere obstantia VINCE
VISA: nihil coeptas impediatque vias.
Namque per assiduos venit inclyta fama labores:
Fama viros coelo sideribusque beat.

Faxit Maximus Optimus Iehova,
Faustum quod mihi nomen omen ornat;
Ornatuque meo meos adornem:
Exemplum ut pairiae domûs sequuti
Ornent seque suosque: dum laboro
Mystes Iuridici fori Trebocûm

IVRIS ego CLARVS SENSV NON ELEVOR: ipse
(En!) ANNVENS IVRIS OCELLVS SERVOR magis.

Carmina cum tractes, sacrique volumina iuris,
NONNE sacrae Themidi ES RARVS sic IVRIS OCELLVS?

Vt SENSV CLARENS IVVOR, omnes adiuvo sensu,
Qui legum studijs omnia sensa petunt.

O bonum utriusque loci Patronum!

Sim quamvis verus LINVS ore CANOREque VERSVS:
(Nomen ut omen amat)
Nominis ipse REVS, IVS CERNO, Sextus ut olim
AELIVS ille Catus.
Alterutro fuerat praestare sat: auctor utrumque
Nomen ut omen amo.

Sanctior humanas inter non eminet artes,
Magisque vitae commodans:
Ars Themidis sanctae quam sacrosancta Dicesque:
ARS IVRE CONSVLENS sacro.
Scilicet haec vitae dux, virtutisque magistra:
Aequi bonique regula:
Imperij fulcrum; regni tutela decusque:
Populi salus ac urbium.
Quo maior tua laus et gloria maior habetur,
REVSNERE, Iuris assecla:
Antistes Themidis sanctae venerande Dicesque.
ARS IVRE CONSVLENS sacro,
Te doctore, simul te consultore triumphat,
Tanquam patrono maximo.
Iustitiae status hinc sanctae viget almus, honosque,
Orbis salus ac urbium.

Seu IVRE CONSV LENS, laudans seu carmine:
Suadae medulla corda seu mulcens tuae:
Seu prisca factor um recensens tempora:
Quicquid facis, quicquid scribis, quicquid doces,
Id omne VERAS: veritatis optimus
Sic auctor es, REVSNERE: idem mendacij
Falsaeque vanitatis hostis maximus.
Quicquid facis, quic quid scribis, quicquid doces,
Id omne VER AS: veritatis optimus
Sic auctor es, REVSNERE: idem mendacij
Falsaeque vanitatis hostis maximus.

Tune LINVS VERSV sic O Leorine vocaris
CARVS? cum rebus nomina saepe sonant.
O utinam LINVS ut VERSV es, sic CANVS et ORE,
Orpheum recinas secula multa melos!

Seu Sophiae Sanctae, iuris seu dogma diserti
Enodas, veteris seu magis historiae:
CLARVS es IN VERO SENSV, Reusnere, sagaxque:
Optimus ut vates, benê conijcis omnia sollers:
Mentis et illusiras lumine quaeque tuae.
Quid? quod et IN VERSV CLARO patet undique SENSVS
Obvius, obscurae nil rationis habens?
Aurea lux clari sensûs, errore fugato
Monstrat iter veri comiter atque boni.

Astreae Reusnere Deae, Phoebique sacerdos,
Qud LVSV, qua RE seria, es OSCEN AVI.

IVRA NE sacra COLENS, quae scribis, lambis ut VRSVS?
Caminis hoc Genius condocet iste tui.
Quin et NERVVS adest, reliquis sub pondere sessis
VIRES, haud studio dispereunte, LOCANS.
Coeptis macte tuis esto REVSNERE: perenne
Ex scriptis nomen Musa Themisque dabunt.

VNI cui SChOLA docta placet, votine remigres
RVS REVS? ô Praeses sis maneasque Scholae.
Musarum VERNES RVS, Reusnere, ore disertum:
ALCINOVS vere sic mihi magnus eris.

Quisquis, mi Leorine, NICOLAVS
REVSNERVS tibi iussit esse nomen:
Si quid muta elementa litterarum
Veri transposita huc habent et illuc:
Is me iudice et augure (augurari
Vlla si ratione Christianis
Vel fas, vel licitum, vel est decorum)
Videtur voluisse praemonere
Futurum; Domini manus benigna
Coelestis bona cuncta copiose
Vt simul tibi NICOLAE donet
Fortunaeque animique corporisque:
Iucundum, vtile, scilicetque forte.
Nam RES, ALCINOVS notantque NERVVS.
Foriunae haec animique corporisque
Dona, si modice velis figuras
Tui nominis huc locare et illuc:
Iucundum ALCINOI figurat hortus:
At RES utile lauta: forte NERVVS.
Ergo congruat ut rei figurae,
REVSNERE, opto tibi precorque, gratus
Sit felixque Anagrammatismus iste:
Fortisque et Locuples, et usque Laetus
Vivas innumerabiles per annos:
Omni nobilis ac bono beatus
Fortunaeque animique corporisque.

LAMBERTE ô Anagrammatum magister
Callentissime, lux decusque Phoebi:
Quae mi commoda sponte comprecaris
Fortunaeque animique corporisque
Patum nominis augurans beatum:
Laetus, ac locuples, simulque fortis
Iueundum, utile sentiam ut potensque:
Quod RES, ALCINOVS, notatque NERVVS:
Pectus nosco pium atque Christianum
Vere; tam bene, tam mihi benigne
Quod vult, quodque bonum omne comprecatur.
Pro quo reprecor ipse mente grata
Fortunaeque animique corporisque
Aucta commoda copia beata:
Laetus ac locuples simulque fortis
Iucundum, vtile sic quod est, potensque
Semper perficia, Deo savente,
Fortunanteque publicos labores.

Nervis Hippocrates inimicum frigoris usum
Dixit: et est usu teste probata fides.
Hinc reparant thermae, quos laedunt frigora, nervos:
Et suus est nervis gratus ubique calor.
Sunt etiam ing enijs nervi, sunt denique vires
Nervorum: fervens pectoris estque calor.
Et tu Nicoleos quod habes, ut frigore duro
Torpeat ingenium, non sinit iste calor.
Namque tot ut foetûs nervosi pectoris aedas,
NERVVS hic est NISVS rite CALORE suo.

LAVS VERIS NE viget CORNVS sic praecoce flore!
Frondet ubi cornus, ver manet ante fores.
LAVS NERVIS NE ChORVS? credo. calor optimus ille,
Quando nocet nervis frigus et acre gelu.
Quid tamen hoc sibi vult? aetatis vêre laboras
Sirenuus, et Charitum te iuvat usque chorus.
Corporis hinc animique viget tibi sensus, et usque
Incalet aetherio spiritus igne tuus.

Quo melius nemo respondet iura disertus:
Suavius aut docto fundit ab ore melos:
Sulpitium saecli nostri, Reusnere, SERENVS
Te LAVRI CONVS Palladiae iste decet.

Tam melleo ore, et melico suavis carmine,
Mel Gratiarum, apis Musae, Phoebi favus:
Nempe ORE RERE tam VNVS IN SChOLA LINVS,
Orpheus et alter: sit Phoebus Lino pater:
Sit Calliope mater quamvis et Orpheo:
Vtrumque tu, REVSNERE, vincis maxime,
Tam melleo ore, et melico suavis carmine.

Plurima LAVS, ICON hominum quo plurima fulget:
Coelo quos pietas arsque fidesque locant.
Aureolus liber iste tuus, NICOLAE perennis
ICON sit merito LAVDIS in orbe tuae.
Laudis ut omne tuae cesset decus, omne per aevum:
ICON et LAVS haec non peritura manet.

Mentis vi, populi esse victor audes
NICOLAE. quid ergo?
Sic, aut
Refert nomine utrumque
Quin et robore mentis hoc eodem
Totus victor ovans
Nempe hinc surgit honos decusque vitae:
Gratus ex violis odos ut halat:
Sis ut

SERIA, NON LVSVS, CVRaE sunt, nomine teste:
Musarum lusûs cur lubet ergo sequi?
Fallor? an et lusûs Musarum seria dicam?
Seria tunc tractant, ludere si qua volunt.
Sint tamen ut lusûs, multo mage seria tractas:
Ius quoties scite consulis atque doces.

Magnum piae mentis decus
Sinceritas et veritas:
Vtrumque te ornat hoc decus,
Vel indice ipso nomine,
Agnate mi carissime.
Et VERVS et SINCERVS ES:
NON LIVIDVS malos tuo

Testem iura domesticum refutant:
Testem nec tua publicum requirit
Passim cognita laus, tuis per ora
Doctorum volitantibus libellis,
O nostrae columen decusque gentis!
Testem si tamen integrum requiris
Doctrinae, fidei, cruditionis:
Pro teste hoc Anagramma habe perito:
En! CIVILIS (ait) simulque sacri es
Vates scilicet, et bonus Philistor.
I, ride malus hasce, Mome, nugas.

Iura quis et versûs colit una? Frater an ipse es
(EN!) VERSVS, simul et IVRA diserta COLENS?
IVRA COLENS Nae VERVSES; ac multiplice versu
Laudes sic superûm, semideûmque canis.

Laureolam donat Cleio, Themis, atque Thaleia:
Quod feror historiâ, carmine, iure bonus.
LAVREOLIS VSVS SIC NE ORNER iam tribus VNVS!
Quin coelo superest ultima laureola.

Componenda sit VNDE foro LIS mota diserto,
PVRE IVS CVRAS NOCTE dieque sacrum.

IVS SANCTE CVRO, PVRê LIS VNDE recedit:
Me loquitur grato plurimus ore cliens.

Lauri dulce decus sunt ratibus: et vice versam
Lauris cor vates et decus esse solent.
Quid? LAVRISNE COR VNVS ES, et decus? an vice versâ
Lauri sunt vati corque decusque suo?

Musis colludis: sed CERNIS denique NERVOS
ALVSV: Lusus non malus omnis erit.
Ipse quidem LVSVS IN NERVO sedulus ARCES:

ARCES NI LVSV NERVOS virtutis honesto:

ORVS Germanu; VERNASNE, et IVRIS OCELLVS,
Alter ut Alciatus?
Sic est: hoc tua nempe docent Emblemata; libri et
Iuris abunde probant.

NERVO: IVS NERVVS sat tuus est COR ALENS:
Sat Musae nervus, sat Suadae docta medulla:
NERVO sermo CARENS. at omnis erit LVSVI.

Musarum famulos sacratâ fronde VIRESCENS
LAVRVS NOS decorat: caetera cuncta nihil.
SERVES AN CVRSV, NOLI dubitare, Camoenas
Reusnere: en quisis, sat tua scripta docent.
LAVS SI NON CVRSV RE tibi clarissima duret:
Musa tuis scriptis semper iniqua foret.
LANCE VRSVS, NOS IVRE homines et lege regamur:
Ius nobis, venter maxima cura feris.

Quod facis atque potes, porro ARIS CONSVLE NERVVS
Firmior; ac patriae fida columna mane.
Nam te posse probant Musaeque Themisque: libenter
Quae tibi se totas iure dedere suo.
Et quod sponte velis, pleno ore scholaeque forumque
Testantur: studijs nobile utrumque tuis.
Vive diu felix, atque omni ex parte beatus:
ARIS et patrij CONSVLE NERVVS agri.

Albis eras olim cultor, REVSNERE: sed inde
Cultor es emeritus fluminis ipse mei.
Ah! quid ego merui, quod me sic deseris ultro?
Tot fueras annos cui suus ORELINVS:
Sic NE COLAS VSV RVS illaetabile RENI?
Littora, me spreto sic inamoena legas?
Ille ego tot vatum antiquus sator Ister, et altor;
Haud Rheno, aut Albi glorior esse minor.
Si qua mei te cura manet, REVSNERE, redito:
RENI RVS VSV NE sine fine COLAS.
RENICOLASNERVVS tandem quoque deficit VSV:
INCOLA si fueris, RES tibi NERVVS erit.
Sive forum placeat, placeat tibi sive Lyceum:
Inque foro NERVVS RES erit, INque SChoLA.

Ceu subiecta colunt animalia cuncta leonem:
Ac regem agnoscunt gestu animoque suum:
Sic Rex (quod nobis, quae fers, insignia pingunt)
Vatibus in doctis es, LEORINE, Leo.
Hinc Anagramma tuum est: IN VERSV viva LEONIS?
LAVS est CONSERVOR laus tua, magne LEO.

Reusnere, Aonij dux celebrate chori.
Laus ea sola manet, quae carminis arte paratur:
Dignos laude viros unica Musa beat.
Carmine fit vivax virtus, expersque sepulcri:
Carmina quam donant, nescia fama mori.
Laus ea te celebrat, REVSNERE: in carmine vivet
Sic tuus ille LEO, donec hic orbis erit.

Picta volubilibus duntaxat carmina verbis,
Nil veri genij, nil gravitatis habent.
At tua scripta bonis sunt densa et florida rebus:
Nominibus merito tale anagramma subest:
RES CVR NON sit LAVS IN VERSV spissa LEONIS!
LAVS VERSVS IN RE maxima semper erit.

Nicoleos toto scriptis celebratus in orbe
Reusnerus, magnus corpore et ingenio:
Nomine non tantum, sed RE Consul TVS habetur:
IVRE valens, lingua, versibus et calamo.
Namque SEVERVS ubi gravis est censura ferenda:
Saepe REIS, miseris nec minus est placidus.
ORATOR grandis, sed et ipse LACONICVS; usus
Et res cum poscunt, artis utrumque labor.
Quin ET in INLVSTRINV MERO non vltima vatum
Gloria, praecellens arte, POETA bonus.

Ne pereant Musae, ne frigeat ipsa Poesis:
Iustitiae ne ius vim patiatur amans:
Intereant ne doctorum monumenta virorum:
Vllave lux tollat symbola celsa Ducum:
REVSNERE, hoc praestat vigilans tua cura laborque:
Dum prohibes calamo vindice id omne malum.
Ergo VENIS merito CORNVque SALVSque Poesi,
Iuri, atque heroum Pieridumque choro.

Per Syrtes VERO cursu NAVCLERVS abibit
NISVS: nec brevia huic posse nocere putes.
Per Iuris pelagus NAVCLERVS tramite VERO
NISVS non venti ludibrium metuis.

Offendit nomen; sed monumenta probant.

CARVS, SIVEL NON REVS est, Reusnere, Camoenis
Es, quîs patronum te Deus arsque facit.
Accusare reos, iustos defendere laus est:
Laus est et studijs semper adesse pijs.

VINCE REVS, prope ERoNE SALVS ait: ecce patroni
Adstat Reusneri iure diserta Themis.

REVINCES: stringat contra verba omnia Momus:
Tu dices, VERON' est mihi parta SALVS?

Haec si animum tentat dubitatio; cuncta Ne VINCES?
Reddo: spe certus, RE quoque SALVVS ERO.

EN SERVS hic est INCOLA
VERVS tamen, Lycei
Quod Iena sero condidit,
Vero tamen dicatum.
Hic vera pangit carmina,
Quae sera laudet aetas:
Et vera prodit dogmata
Serae licet Themistos.
Serus licet, verus tamen
Hic iuris est patronus.
Serus licet, verus tamen
Hic Artium patronus.
Vere vale, sero dies
Sero vale, vere decus
Astrcae et Eumatheiae,
O NICOLAE Salidum
REVSNERE laus per aevum.

Primus HONOR VIOLIS in floribus. at tibi vates
Iuridicosque inter REVSNERE summus honos.

FLVXIT VER proh! cuncta fluunt mortalia! quam dant
Ius et Musa tibi, gloria firma manet.

Fudit ver violas. tibi cum bene profluat ortus,
Profluit e Musis laus quoque summa pijs.

Facundi latitans Reusnert pectore CLEIO,
Ceu SVRVS VERNANS, robore tuta suo est.
Gratum illi hospitium LVCVS tenebrosa SERENANS,
Terra parens RIVO quem saliente rigat.
Invidus ista videns dicit: si Surcule SALVVS
Atque VIRENS perstas, certâ ego tabe NECOR.

Quod IVRE CONSVLENS iuvas Rempublicam,
Reusnere, quod RVAS, haud vereri est opus.
Sancti REVS voti, mereris praemium,
Rempublicam iuvas dum IVRA CONSVLENS.
Sic ergo sacro porro IVRE CONSVLENS,
Rempublicam, quod iam facis, SERVA diu.

IVS CVRANS bene, SOL AN VERE fulget ut alter,
Ingenij clarans lumine cuncta sui?
Cum populis urbes SERVANS, tu CONSVLE IVRE:
Sic clarus patriae Sol potes esse tuae.

Iure vales, varioque togae limatus es usu:
IVRE ORNES VNVS SECuLA nostra sacro.

Quamvis cura gravis satis est ars iuris et aequi:
CVRA tamen VERSVS NON LEVIS esse solet.
Sic Musis Themidique places REVSNERE peraeque:
Par et fama venit, par et utrinque decus.

COR LINVS AN ES VERVS, et os Reusnere disertus?
Sic reor: os Peitho, cor Themis alma regit.
En! VINCES LAVRO, laurumque verere SERENVS:
Sic decet: aeternum te beat almus Honor.

Quis iste NICOLAVS? an a LAVS es CONI?
CONI decens LAVS erista, signum gloriae:
Virtutis assecla et comes fit Gloria,
Pridem tui administra fida nominis.
Quae loqueris, et quae scribis, et quae disputas,
Rebus referta, verbis haec sunt splendida:
Orationis b NERVVS RES exstant tuae:
RVS NE REVS excolas male eloquentiae.
Quin CORE amoenus et facundus es LINVS:
Mulces Deum populosque dulci carmine:
Acrique ferves IN RVS studio, ceu LEO,
Musarum amoenum illud Charitumque rus, seme!
Quod excolendum ingenio sumpsistituo.
At nec d SILESIVS publice in scholis docens,
Scriptisque tot libris enucleans probe:
LAESISque IVS dicis, cavesque sedulo:
Ceu magnus ES felice carmine SILIVS:
Aut si quis Aelio est maior, vel Silio.

Seu libet historiam, seu carmen scribere: SIS RE
LVCANVS NERVO tu vel utroque mihi.
Quin et NASO CLVES RE sic NISVRVS, et alter,
Tecum qui carmen lene Tibullus amat.
CLARES IN VERSV sic ô Reusnere vel VNVS:
CLARENS IVRE, OS et Nestoris VNVS habens.

LAVS est SINCERO NERVVS: laus suscitat ignes
Ingenio, et vires suggerit usque novas.
Sic. REVSNERE, tibi firmavit gloria nervos;
Fortius ut subeas omne laboris onus.
Haec eadem validis te complex ata lacertis,

EN! VERE CVRANS IVS SOL Reusnerus utrumque
Luce sua tenebras pellit ab arie vagas.
Hinc quoque nomen honosque viri, velut auricomus Sol,
Fulget in Eois occiduisque plagis.

Sacra facis, sacra iura doces, sacra carmina pangis:
Te sacra Relligio, Musa, Themisque iuvat.
Ecquid NON LVCES VERSV Sol splendidus ARIS?
Aeternae famae te sacrat almus Honor.

ROS quod humo VERNVS, LAC est nutricula VENIS:
Sed tu muneribus vincis utrumque tuis.
Rore salutifero mentes quia pascis: et ora
Imbuis ut pueris lactea vena fluat.
Et ros pellucet, nivibus lac et enitet: arti
ROS cedit VERNVS, LACque NIVESque tuae.
Emineas, Reusnere, tuâ praelustris in arte:
Donec lacte puer, rore fovetur ager.

Rus est cuique suum, iusso quod munere curet:
IVRA COLENS VNVS RES bene rure facis.
Euge, Colone, bonis ita consere legibus arva:
Fertilis ingenio nempe iuventa metet.
Hinc animi NERVIS COLERVS. divamque Poesin:
Sic te post obitus fama loquetur ANVS.

Rusticus et fundo servire videtur, et anno:
Nam fruges cultis provehit annus agris.
RVS COLE Pierium, SERVVS quoque fertilis ANNI:
Fructiferam messem Musa diesque dabunt.
Felicem, iuvenum qui pectora conserit arte:
Et bene cui servit, tempus in omne viget.

NERVOSVS, Reusnere, sacro TV IN IVRE docendo,
CLARVS et eloquio ES CONSVL, et arte potens.

a IN VERSV SOLVSNE ACER Reusnerus acuto?
Lecto Diva tuo carmine Pallas ait:
Phoebus ad haec: b NERVOSVS VT est IN IVRE ferundo;
CLARVS et eloquio CONSVL, et arte potens:
ICON d est sua LAVS: RES sua NERVVS et est.
Perge age, laurigeros et e LAVROS VINCE SERENVS:
Reusnere, Aonidum gloria, noster honos.
Namque uti z NERVOSVS CLARES INIVRE, nec usus
Consilio uilius CONSVL es ipse TVVS:
LAVREVS q IN CORNV Copiae ES ipse mihi.
Grande viri decus est, munus opusque Dei.

Ex me quaerebat nuper, REVSNERE, quis esses,
(Nescio cuius erat ipse coloris!) homo:
NONNE ES SOL IVRI, VERSVque sat undique CLARVS?
Quid refert quaeri, Fama quod ipsa refert?

Quaerebam, Flos iuris ubi est? REVSNERE cerebrum
VERNANS IVRE LOCVS dicitur esse tuum.

Tantus et Orator, tantusque Poeta quod audit
REVSNERVS, tantas cur ego mirer opes?
Cum duo SESSORES tam lauta sorte triumphent

Qui verba in nodum strictâ brevitate coercet;
Hunc nominabat prisca gens Laconem.
At qui perspicui sensu quoque verba serenat,
Vsuque linguam temperat virili:
A doctis aufer locupleti foenore punctum
Viro, Lacone, claritate dignum.
Cum tua sint REVSNERE tria haec: tibi dicitur illud:

Iuris amans SERVANSque sacri, Reusnere, Senator
Consilij ac CONSVL IVRe sit ille sui.
IVRA VERENS servansque simul sic CONSVL es unus
Ipse Themistei Iuridieique fori.
Consul ut ille bonus, patriae qui consulit almae:
Consilij, nomen Consulis, omen amat.
Consilium ius omne regens bene consulit orbi:
Qu sine consilio, qui sine iure ruit.

Multum equidem natura valet, valet ars, quoque mulium:
Solus at, artifices qui facit, usus erit.
Te merito REVSNERE Themis miratur amatque:
Eximium columen te videt esse sibi.
VSV namque CELER, IVS ORNANS, rite ministras
Iudicium pravis, iusti iamque bonis.

Turpe quidem dictu; sed quid manifesta negabo?
Maxima pars (heu!) ius utilitate probat.
Ast mihi, cui melior sententia, cui sit honestum,
Cura prior: quam sit cura, quid expediat.
Causam scire cupis? Memoro, quam sede reclusit
Pectoris interna conditor ipse Deus.
Nempe SALVS IN IVRE sacro praefixa, medullas
VRENS usque meas, iusta patrare iubet.
Sic RE, sic facto, non verbis CONSVLO fictis:
Sacra sit in sacro iure parata salus.

INCOLA Tyrigetûm: Themidi gratissimus VRSVS
Reusnerus, NEREVS hospes et Aonidum.

Cultrix Thaleia ruris est, sori Themis:
Tu CONSVLENS ARVREIVS resers gradum:
A IVRE CONSVLENS tibi RVS incolis:
Sic IVRA VERVS CONSVLENS ornas forum:
Et CONSVLENS AVES RVRI silvas colis,
Musis amatas semper, ac dijs omnibus.
Quid ergo mirum, si savet tantum tibi
Cultrix Thaleia ruris, ac fori Themis?

Quem vernans Genij vigor serenat
Coelestis, Leorine: an ille non ceu
VERNVS SOL hominis iuvat CARENS VI
Omni: cuncta fovens alensque nata:
Quo non uberius feraciusve est?
Muicos qui iuvat, is beatus bercle est,
Alter Sol velut, alter aut in orbe
Iuvans Iupiter hoc pater verendus:
Quid felicius est beatiusve?

Floribus ac myrto pons stratus in avia ducit:
PONS VERVS LAVRI IN DVLCE reducit iter.

Saepe moram excusas scribendi mole laborum,
REVSNERE, Aonij maxima fama chori.
Nunc ius, nunc Musam tractas; nune flumina magni
Dirigis eloquij: nunc fora sacra regis.
Perdius hoc pernoxque sacis: quo laudis honores
Surgentis cumules perpetuesque tuos.
Ergo quid excusas oneris te mole? VIRO si
Grande RECENS LAVS est, quod tueatur, ONVS.

Plagosus Orbilius scholis nusquam placet:
Nusquam Cato severus in foro: licet
Vel eruditione, vel prudentia
Plerosque vincant. Si scholas vel curiam:
Spectes, tenebit iure principem locum
REVSNERVS: et senibus, et imberbi choro
RISV iuventae VERA CONSVLENS, bonus,
Humanus, eruditus. Nempe humanitas
Est suave condimentum, et elegantiae,
Et eruditionis: hac sine, cuilibet
Quicquid dat ars doctrinave, omne desipit.

Virtutes homini rigidis monstrare flagellis,
Multum vaesani nonne furoris habet?
Corripiuntur equi flagris lorisque reguntur:
Aurigam nolunt quum tolerare suum.
Tu melius REVSNERE facis: qui versibus omnes
Obsequium et mores non sine laude doces.
LORA tuus VERSVS VINCENS persuadet honestum
Cuique: nec in vitium degenerare sinit.
Namque tuae Musae gravitas et Suada medulla,
Et Charis, et totus denique Phoebus inest.
Hac duce qui vehitur, sine loris atque flagellis
Vincere virtutum compita quisque potest.

Quis nesciat, Reusnere, te magnum virum,
Et arborem stirpis tuae cultissimam?
Sed, ne propago posteris desit tui,
INSERE Pater foecundus VNA SVRCVLOS.

Dolet tibi fortasse, pro factis bonis
Malam mererite, Reusnere, gratiam!
At omnibus contingit hoc vel optimis:
NOLIS RECVSARE VNVS id, quod omnium est.

Publica sires forte malo graviore prematur:
Ah Reusnere VENI, Respublica dum premitur vi:
ARDVVS ingenio menteque, CONSVLERIS.

RES bene DIVINAS, LVSV ceu CERNVO et usu:
Praeditus ingenio iudicioque probo.

SINCERVS VEROque VALENS vir dignus honore:
Praemia fert coelo, praemia digna solo.

LENIS et est VERSV Reusnerus, itemque CANORVS:
Haud secûs ac quondam carmine Naso fuit.
Hanc nisi quod palmam tibi Nasa, Flacce, Maroque
Praeripit, insolito more quod ipse canit.
Est aliquid, Musis acceptum pangere carmen:
Ast Anagrammaricum pangere, maius opus.
Est aliquid, Lyrico varias res fingere plectro:
Ast Anagrammaticum fingere, maior honos.
Est aliquid, res Moeonio bene condere metro:
Ast Anagrammaticum condere, maius onus.
Et maioris opus LVCRI, RES, VENA, SONVSque,
Quae, Reusnere, tuo carmine cuncta patent.
Sunt RES, VENA, SONVS magni precijque LVCRIque:
Et quae posteritas laude sub astra vehat
I nisnc, et rogita, sint VERSVS ANNE LVCROSI:
Tantum qui versus utilitate probas.
Nonne LVCRI fiunt VERSVS NASONE profecti:
Lucri nonne lyrae par lyra Flacce tuae?
Nonne sui precij lucrique poemata Musae
Aemula Virgilij Maeonijque senis?
Vivat Mecoenas, vivet quoque Musa Maronis:
Nasonemque tibi vel Schola nostra aabit.
Tunc rogita, VERSVS tales sint ANNE LVCROSI:
Quos, Reusnere, modis das Anagrammaticis.
Si quae Naso refert, Flaccus, Maro digna lucello;
Haec Anagrammaticis versibus auctor habet.
Illi sed sueta Graios simul atque Latinos:
Laudat hic insueta Teuionas arte Duces.
Sic est Reusnerus LENIS VERSVque CANORVS:
Carmine ceu quondam Naso Poeta fuit.

Qui LEVIS est VERSV vates, NONCARVS. at ille
CARVS, qui VERSV NONLEVIS esse solet.
Sic tu NON CVRAS VILES, Reusnere, levesque
VERSV: cui gravitas et decus omne placet.

IVRIS ERASNE sacri CONSVL, Reusnere, peritus?
CONSVLIS AN RES IVRE! simul per docta Lycea
Ore ius doces disertus?
Laus haec magna quidem: sed non minor illa, novenis
Quod vaecas Musis amoenus:
Dulcia pangendo tot Apolline carmina dextro:
Laetum opus mentis serenae.
Sic LAVRIS NEC es VNVS EROS, nec gloria simplex;
Musa quas Themisque sacrant.
Cômis es ipse tamen, nec tanta laude superbus:
Magna LAVS, NON SCIRE VIRES.

Mens tibi sana viget, Reusnere, in corpore sano:
Et viget ingenij vis quoque sana tui.
Relligio te sana Dei, te iuris honestat
Sensus, et eloquij sanus ubique nitor.
An non et CELO VERNES VIR denique SANVS,
Salvus in aeternos incolumisque dies?

Mirata quondam Socratis
Plebs est lepores Attica:
Eadem Periclis fulmina
Suspexit altis laudibus.
Sic Mincius vatem suum
Evexit usque ad sidera:
Sunt et Quirites Tullij
Exosculati copiam.
Ingens profecto laus ea est
Nullis abolenda seculis.
Sed et ora nostra Teutonis
Superbit adoreâ pari:
Iactatque non minus viros
Virtute claros integrâ
Hos inter ipse tu unus es
REVSNERE fama maxima:
Plectro aureo qui patriam,
Forumque lepore melleo,
Ceu sidus ornas nobile:
Quique inter elegantid
Velut emicas doctos greges
Salve Themidos decus inclytum:
Salve Charitum grave delicium:
Salve Minervae ingens honos,
REVSNERE, vatum gloria.
Sit usque prospere tuo
Genio erudito et optimo:
Sit et perenniter tuis
Polo beato Manibus
Tandem Interim vive optime:
Humilemque poetam da locum
Clientulorum; qui tua
Pronis animis vestigia
Legunt, adorant. Denuo
REVSNERE salve, have, Vale.

Vita, per immensum pulsa repulsa fretum.
SECVRVS LAVRIS (En!) NO, duce nomine fretus:
Fulminis haud metuens usque marisve minas.
Nec metuens imbres, nec mixtos grandine ventos:
Scilicet est laurus praeside tuta Deo.
Consilij vis nulla mei sine iure verendo:
IVS ego rite VERENS CONSVLAR usque sacrum.
CLARVS honor SENIO NERVVS virtutis habetur:
Sit NERVVS SENIO CLARVS et iste meo.
Alma SALVS, verus SINCERO NERVVS agendi:
Sic me sincerum re beet alma salus.
Saepe die iustus cadit uno: lapsus at ipse
Aetheriâ surgit rite levatus ope.
Ipse RVENS quoque VIR: facilis descensus Averni:
Per te sim CELO SANVS at ipse, Deus.
Surculus ô sim Christe tuus, sim palmes amoenus:
Tu vitis, vitae tu arbor et vna manes.
Per te sic SALVER SVRO velpalmite VINCENS:
Fructificemque tibi plantula sancta polo.
Mundi, Christe, saius es totius una: benignus
Tu NVE; SINCER VS SALVOR et ipse fidê.
Salvus et (EN!) SANVS LEVOR aegris denique CVRIS:
Per te pax animae, Christe, quiesque datur.

CORDE tuo, Reusnere, horis VSVRVS amoenis,
INCOLA Pierio NOSTER adesto gregi.

Carmina LVSVRVS sacra, Te CONCORDIA amicâ
nam pacem Musa Deusque probant.

LAVRO CINCTVS, et hanc ORNES SVDORE vicissim:
Spartam ornes sic quam carmine nactus habes.

Suavis es eloquio, rerum gravitate decorus:
INLAVRO NECTAR, CORDE sed VSVS erit.

Ars tua NVNC bonus est ODORELECTOris ab VSV:
Casaribus simul haec, Principibusque placet.

Ipse LEONIS ONVS RE CVRAS DVCTOR in aula:
Curas iure forum, carmine et arte scholas.

CANTV OLORES dulci, generoso IN CORDE sed VRSVS:
Vincis olor vaetes: vrsus iniqua domas.

VICTOR es (euge!) DOLANS VERSVS me iudice: CERNO,
Aemulus est rarus: par tibi nullus erit.

TVLLIVS eloquio, magnus cluet arte MELANTHON:
Hic patrij, Latij sed decus ille soli.
Quaeris, quod spacium fatale sit inter vtrumque:
Mysticus hoc numerus nominis iste docet.
Quid dubitas. numera: sexcentos scilicet annos,
Mille supra, numero nomen vtrumque dabit.
Fallor. an extincto nunc ipse superstes vtroque
Arte MELANTHON es, TVLLIVS eloquio?.

Litterulas numerare iubes me nominis; ipse
Sollicitis numerans has simul articulis.
Calculus ipse quidem probus est: sed nominis omen
Dedignor: pede me metior ipse meo.
TVLLIVS eloquio clarus cluet, arte MELANTHON:
Sat clarus bene cui scriptor vterque placet.
Quod si me vis ipse tamen par nomen habere:
Fatali numero iam quoque Caesar ero
IVLIVS Ausonij, Germani CAROLVS orbis:
Marte togaque potens, Caesar vterque fuit.
Colligis hinc totidem, bene si numeraveris, annos:
Quos interiectos mors vtriusque refert.

NEmpe haud de nihilo, REVSNERE tibi Ilithyia
Nascenti, dextra sternuit omen ave:
Et cecinit fore, qui Invidia mussante, potentis
Teutoniae audires Musica in arte iubar.
Namque iubar sane es, quale olim in Graecia Homerus.
Quale olim Latia Romuli in vrbe Maro.
Tuque nisi ista hilari clarares secla nitela,
Exulet hinc longe fandi epicum omne genus:
Aonidasque iterum centet violare Pyreneus:
Paeonidesque gerant bella secunda novem.
Barbariesque latrocinijs munita profanis
Reginae incedat per loca cuncta modo.
Quae nunc, victa tuo auspicio ductuque in amaenum
Splendorem redigit lamnam vtriusque pedis.
At socia illa Eratûs collegia, et illa virago
Quae cerebro exilijt casside tecta patris;
Ar Charis, at Suadela, at Apollo et Atlantius Hermes,
Mustea vbique bono iure tropaea locant.
Certatimque tibi meditantur Vindici honoreis;
Indignos quos se nemo aliquando neget.
Mnemosynes si quidem delubro in dite, Columnam
Portentosi operis multiplici arte parant.
Nomini erit sancta ipsa tuo, REVSNERE per omnem
AEthera quem multus carmine cantet Olor.
Hanc neque tela Iovis temerabunt scaeva, ruinam
Nec perterricrepo Mulciber igne trahet.
Tota sed indocilis rabioso cedere Cauro,
Impatiensque aevi dente feroce teri;
Longa vacillantis superabit secula mundi,
Et mage clarescet, quo mage fiet anus.
Ha merito dilecte Deis, dilecte Deabus
REVSNERE, ha meritô Musica in arte jubar!
Ter geniale jubar; quod Solis provocet orbem,
Cum fornix piceâ stat sine nube poli.
Ter geniale jubar; quod millia multa virorum
Lumine eo, cui nox non nocet vlla, rigat:
Lumine eo, cui nox etiam quoque nulla nocebit.
Lethaeos maneis cum stygis inter agent.
Nam quorum famae pallenti, maxime Vates,
Dignaris lucem conciliare novam;
Parte sui vivent meliore superstite, vivent
Donec erit Phanes, Cynthia donec erit.
Gloriae et induti nimium immortalibus alis,
Cursibus indomitis aetheris alta petent,
Semina diffundentque suae astricomantia laudis,
Quacunque Oceanis terra feritur aquis!
Forsitan hos inter superabit et ille GRVTERVS:
Omnis mox alias vmbra futurus iners;
Pulvis et vmbra omnis. nam quid nam gigneret ille
Ex se, quod tenebras dissipet atque situm;
E cuius numeris non tantum Phoebus Apollo
Exulat, et Charitum iam fugit alma trias;
Sed cui plus quam dimidium vitae atque animae (heu! heu!)
Iam modo iam mortis falx scelerosa tulit.
Heu sortis REVSNERE meae miseresce: repenti
Nempe mea occubuit Harmosyne illa nece:
Harmosyne illa mea, illa mea Harmosyne, illa mea, ex qua
Pendebant animae cuncta elementa meae.
Harmosyne illa mea in quam congessere frequentes,
Omnia coelorum munera rara Dei.
Harmosyne illa mea. at iam os fletus abundior opplet:
Haurit et in medio verba tenore dolor.
Heu sortis miseresce meae REVSNERE: tuumque;
Heroinae angant fata inopina iecur:
Speratae Heroinae. et quidquam est amplius, vltra
Cur ego in his terris putre cadaver agam.
Ah ha me Libitinae agedum sepelite clientes:
Abstulit Harmosyne vitam animamque mihi.
Abstulit. at iam iterum singultibus interrumpor:
At iam iterum ore color, corpore abitque color.
Heu sortis REVSNERE meae miseresce; GRVteri
Iamque adeo querulâ funera voce cie.
Nempe FVI: restat solummodo corpus inane
Quod fleat, in sipylo flet velut ille silex.
Ter tamen ô prae me felix Amphionis vxor:
Indulger fletu, sensibus orba suis.
Omnibus at membris sic vividiore dolore,
Sensuum vt ipsa mihi iura putem aucta, teror.
Heu sortis miseresce meae REVSNERE, cieque
Nunc adeo maneis Harmosyne ipsa meos.
Binaque funera eo deplora carmine, siccas
Nostraque mille vmbris fata redemta velit.
Sed frustra: nec enim arte Deûm reuccabilis ullâ
Est anima, e Lethes quae levat amne sitim.