Consulere patriae, parcere afflictis, fera
Caede abstinere, tempus atque irae dare
Orbi quietem, saeculo pacem suo.
Quos non ambitio, quos non amor urget habendi,
Et quorum ad mores ars facit ipsa bonos
Quique ducum fuerant olim regumque voluptas
Praemiaque antiqui magna tulere chori?
Quem quondam INVIDIAE fera vis oppressit, et atro
Funere ad Elysias trusit iniqua plagas,
Ecce redit superas vates FRISCHLINUS ad oras:
Vivet et ingenii per monumenta sui.
Frendeat impia ATE; ferrum meditetur et ignem:
Et moveat cultis bella cruenta libris:
Nil tamen efficiet, nova surget fama Poetae:
Is maiore sui parte superstes erit.
Vis vitam eripuit: non sic abolebit honorem
Ingenio nescit gloria parta mori.