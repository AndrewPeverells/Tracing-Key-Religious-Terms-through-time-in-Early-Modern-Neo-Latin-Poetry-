Mh\ Mw=mon a)na/pses;
Te/xnas d' o(mo/technos i)/due.
Timh\ ga\r pe/fuke pa=si paidei/a brotoi=s.
Mortalibus enim Doctrina honori est omnibus.
ISthic invenies, Amice Lector,
Nec Lusus, neque fabulas inanes,
Non partum Veneris, Iovisve cunas,
Non pugnam Titanum, Rheaeve fraudes,
Sive his consimiles iocos tricasque,
Quis mulcere studet Poeta vanus
Vanos et cupidos ineptiarum:
Sed gnw/mas veterum et recentiorum
Perdoctas, scio, nec minus politas:
Has Tu pellege: sat scio, placebunt.
Promittit similes novus Poeta,
At non inferior bonis Poetis.
Hunc laude tenui Tibi Phaleuco.
CArminis ergo genus, non quod male prurit, at urit.
Et quod subtili cuspide pungit, amas?
Pectoris hic opus est, opus est hic mentis aceto,
Stylo est qui penetret, pungat et urat, opus.
Quis tibi sit Stylus produnt tua carmina: acetum
Quod tibi sit vultus prodit aceto tui.
Unum LANE deest tibi, qui compenset acetum
Maecenas, eadem Sors quoque Phoebe tua est.
QUod cudunt alii multum sudante Minerva,
Id tibi vel lusus, delitiaeque manet.
Sic te Phoebus amat, sic illum semper amasti,
Ut tibi nunc pleno flumine Musa fluat.
Perge! et quae mansit frondescens gloria Ovvenum,
Haec eadem pennis te super astra vehet.
SUnt inter Magnos, obscurum quodque, Poetas,
Obscenum quodvis qui decus esse putant.
Rectius hic noster dilucida quaeque, Poeta,
Moribus apta bonis. Haec decus esse putat.
Auribus apta refert Verba, et Res Moribus aptas,
Mens nostri Moscho convenit, Osque Rosae
Hoc Opus esse Rosae Simile at qui forte negabit?
Gustet, gustato dicet odore: Novus
Anne Poeta Hic Moschus? sunt bene olentia cuncta:
Mens Moschum spirat suaviter, osque Rosas.
QUi super umbrosum Musas Helicona locavit,
Erycique amores insidere credidit.
Ille quidem Vatem se non ostendit ineptum,
Sed ipse falsus est suapte fabula:
Non adeo Aniis iuga sunt spatiosa Deabus,
Praerupta nec semper colit Cypris loca.
Namque hoc arctari lepido potuere libello
Novem Sorores atque Veneres et Ioci.
Hic Helicon, hic alius Eryx placet esse Camenis.
Ubi MOSCHEROSCH breves amores accinit.
DRammata iam scribant, Satyras, Epigrammata, Vates.
Cunctis materiam saecula nostra dabunt.
Nam quoquo tandem vertat sua lumina Vates.
Flere aut ridere, aut scit facere ambo brevis.
Tu postrema facis, Te illuc enim Apollo vocavit:
Et tibi succinctis ilibus halat opus.
Rides si qua animae pulmo praelargus anhelet,
Spumosa et pingui cordice siqua vomit.
Atque tribus rides verbis, modicisque cachinnis.
Et tamen in brevibus versibus urna salis.
Me ridere potes, cui iam sub pollice longi
Repunt Hexametri, difficilesque ioci.
At quia non omnes sumus omni tempore: quod tu
Iam facis, id quondam fecero, tu quod ego.
Perge, nota turpes, Vates tersissime, mores,
Meque tuae Musae delicia interama.
CUm me Brixia militem fovebat,
Tu.cum Celtica rura permearas,
Ut vitam excoleres probe futuram,
Ductu, nescio quo, prope incidisti
Ni musae monitu ipsius redisses,
Et pro Marte tibi ipse Martialis
Et sit reddita Penna pro Bipenni.
DUm Numeros Numero multos complecteris uno
Laudo tuum Numerum, Laudo tuos numeros.
QUantum Virgilius laudis meruisse videtur.
Quod magni fuerit sollers imitator Homeri:
Tantum Laudis habes. quod sis imitator Ovveni,
Grande Epos ille quidem, Tu tersum Epigramma figuras.
TUtelae Alsaticae Sacer Minervae
Fetus ingenii politioris,
Qui lucis penetrat recens in oras:
Et docto tibi quid ni, Amice, patri
Tutelam Alsaticae impetret Minervae?
Saepe stylum vertas --