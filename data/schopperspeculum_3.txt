PLutus opes, longos dat Parca potentior aunos,
More Poetarum si licet ista loqui.
Grana Ceres, Diana feras, meliorib. auctam
Dotibus uxorem donat amica Venus.
Mel Rhea, nectar et Ambrosiam largitur Iacchus,
Pan calamos, Nymphae lilia, Flora rosas.
Laetitiam Genius, felices Aeolus Euros,
Neptunus pisces, Regia Iuno domos.
Dona iuventutis pretiosa dat Herculis Uxor,
Somnia sed Morpheus, mille Cupido soles.
Dulcia suppeditant tibi Musa carmina, solus
Immortale tibi donat Apollo decus.
Carmina pro nitido quae Regib. offerat auro,
Nil praeter vates ingenio sus habet.
Tertius hic igitur Rex Maxmiliane libellus
Provida tutelae pars sit, opusque tuae,
Quod me sorte putas hoc si meruisse labore
Gratia pro donis ut sit habenda meis,
Non precor ut dones mihi praedia culta, vel hortos,
Iugera fecundi nec pete multa soli.
Hostis adest nobis noctesque diesque timendus:
Quineque Germanus, est neque Gallus homo.
Sed qui pauperies cunctis odiosa vocatur,
Victor in hunc quaeso suffice tela mihi.
Sic ego, quae tristes numquam sensura ruinas
De lauro nectam serta virente tibi.
Perque Medusaeas tua fama vagabitur urbes,
Laudibus et caelos ibit ad usque, Vale.

CUm terra sese fertili
Vestiret alma gramine,
Veris tepentis aureo
Amabilique tempore,
Dum fine tot carentium
Certo recordor nubium,
Spumantiumque fluctuum,
Haec inter infortunia,
Subibat in dignissima
Imago nostri carceris,
Ubi Poetas optimos
Brisgoia dignos scilicet
Honore tellus excipit,
Sicut Friburgum splendido
Quo vincla passus aspera,
Fidemque supra pertuli.
Iam cogit are coeperam:
Offensa quam perpessio
Sit nostra damnis pluribus,
Ingratiusque saeculum,
Herusque perfidissgimus,
Mentem premebant debilem.
Ergo relinquens omnia
Tot coepta praeclarissima,
Annisque scripta pluribus,
Mavortis erro perfidi,
De sertor ac Apollinis,
Audax iuventa fervida,
Et in caloris impetu:
Vexilla clementissimi
Maxmiliani bellica
Sequi volebam Caesaris.
Quem mox et inter principes,
Et nobiles Germaniae,
Per mille casus turbidos
Augusta cultrix gentium
Mihi videndum praebuit.
Cum quo sed inter nobiles
Virtute multa praeditos
Istri secundo flumine
Sed hic nec apta viribus
Caeli meis clementia,
Aut aura fulsit lenior.
Imo iacebam viribus
Exhaustus aeger omnibus.
Nec in gravi molestia,
Aut funeris periculo,
Nos unus e sodalibus
Miti fovebat dextera,
Solaciove nobili.
Sed ipse flagrantissimis
Urebar usque febribus,
Inops, egens et omnium.
Vix ora vocis arida
Iter dederunt amplius.
Laboriosus in super
Vix duxit auras spiritus,
Sed evomebam languide
E ventre fercula omnia.
Nec somnus unquam lumina
Mulcebat optatissimus:
Non herba cum radicibus,
Aut mixta sucis, debili
Opem ferebat amplius.
Quin nec mihi decumbere
Molli licebat in toro,
Sed in plateae dolio
Cubare sordidissimo,
Aut limen ante regium
Iacens in atro pulvere,
Derisus, et conviciis
Iactatus, impiissimos
Cogebar inter milites
Pudenda multa perpeti,
Fameque pene commori.
De mille vix sodalibus
Meis Iosias unicus
Restabat Huffnagelius
Nec ante nobis cognitus,
Quodam repente qui mei
Honore raptus nominis
Ubique contemptissimum
Vili levabat stercore.
En semenque nobis Martium
(Qualem mihi deterrimus
Donabat atque pallium,
Nec cura Phoebi Schedius,
Nec scriba Martis Leichtius,
Muslerus aut Georgius:
Nec Paulus hac Fabricius,
Paulus medendi qualibet
Sambucus et doctissimus
Poeta virque splendidus
Mihi relicto militi,
Hac defuerunt ultima
Necessitate: quin meum
Favore quisque pro suo
Ex parte morbum sustulit.
Nemo tamen praesentius
Me sublevavit perditum
Quam Rector ille caelitum,
Deus Deorum scilicet
Supremus immortalium
Ter optimus, ter maximus.
Is liberavit febrium
A peste me gravissima,
Precesque clementissima
Audivit aure supplicis
Et ima tot suspiria,
Is mille per molestias,
Et tot procellas fluctuum,
Imbres, nothosque turbidos
Nives, geluque pallidum,
Per saxa, per cacumina
Altissimorum montium,
Per frigus et tumentium
Fluenta rauca fluminum,
Priscam reduxit ad domum,
Nec non amicos nobiles.
Nam cum viderem Martiis
Turbata bellis omnia,
Meis Camenis uspiam
Domum vacare commodam:
Sed esse caeli numina
Adversa nobis omnia,
Instaret etsi mitibus
Autumnus vuis largior,
Mutare terram duximus.
Quarere lictis omnibus
Rerum viator omnium
Egenus, aeger ambulo,
Viamque repo maximam.
Et iam racemos undique
Vindemitor collegerat:
Mensisque tempus integri,
Novem diebus additis,
Viae tot ignavissimis
Erroribus consum seram,
Repente cum Francfordia
Propinqua circa vesperem
Paterque Moenus cernitur.
Ergo malorum cogitans
Finemque tot discriminum,
Meum saluto Cnipium:
Sedemque noctis expeto:
Is solis ustum lampade
Saevoque Cauri frigore
Me dicit haud cognoscere.
Quousque lingua prodidit
Vultusque voce cognitus
Me comprobavit verius:
Proinde consuetudine
Pioque ritu patriae,
Me fluctuantem suscipit:
Caenamque praebet optimam,
Et vina iucundissima
Ultro biben da porrigit.
Is ut vir humanissimus
Est atque iucundissimus
Pater leporis Attici:
Me coepta dulci compulit
Sermone scripta prosequi,
Opusque Pacis aurea
Vocale carmen fingere.
Is solus auctor exstitit ,
Ut Reinikes absolverem
Libellulos Vulpeculae.
Quod ilicet promisimus
Et dextera spopondimus.
Vos ergo Musae virgines,
Puellulaeque nobiles,
Deaeque mellitissimae,
Dulces, potentes, aureae,
Puellulae puellulis
Venustiores omnibus,
Amore quarum maximo
Perculsus, atque gratia,
Perenne nomen ambio:
Vos quaeso delicatulae,
Pulchellulae, venustulae,
Quae, quando vultis igneis
Omnes ocellis gratias
Spiratis, et cupidines:
Labrisque mella pressulis,
Papillulisque saccharum
Afflatis, aut si dulcius
Quid invenitur saccharo.
Vos in recessus intimos,
Sinusque delectabiles,
Montesque rursus Aonas
Me fluctuantem ducite,
Et tincta dulci nectare
De fonte limpidissimo,
Vestro precor (tenerrimus
Adhuc puellus intimo
Qui vos amavi pectore)
Donate Vati pocula.
O gemmeae Virgunculae,
Prostratus ad vestros pedes
En tendo vobis brachia.
Iam vos alumnum perfidum
Martisque mercenarium,
Apud Choros Apollinis
Vestri priorem numinis
Mihi nec obsit exuli,
Quod sim secutus proelia.
Furente Martis turbine,
Imbuta numquam sanguine
Est innocenti dextera.
Nec me rogos in sontibus
Iuvit casis supponere,
Aut tecta flammis urere.
Quin inter enses et tubas,
Poema vobis coeperam
Et lene carmen fingere.
Nec longa vixi tempora
Mavortis inter milites,
Statimque gressum rettuli
Onus relinquens turbidum.
Vos ergo nunc ignoscite
Scelus fatenti, virgines:
Errasse sit semel satis,
Nam Martis is periculo
Nunc discet esse cautior.
O fontis humor lucide,
Qui tam potentum virginum
Vireta sancta perfluis,
Et ora sanctis irrigas
O ceterorum fontium
Ocelle, funde largius,
Effunde lymphas uberes,
Ut militari sordidum
Ubique corpus pulvere,
Manusque fuscas abluam.
Illota membra candidae
Abominantur virgines,
Sed antra per virentia
Castum Poetam culmina
Limis ocellis altera
Arrisit ecce virginum,
Et ferrea pro casside
Rutae virentis germina,
Laurosque monstrat innubas.
Quaecumque sis pulcherrima,
Ex optimis sororibus
Novem Dearum virginum,
O omnibus beatior,
Rosaque delicatior,
Olim Corinna, Lesbiae,
Lygda, Neaera, Cynthia
Praestantior, celebrior
Meo futura carmine,
Faveto saltem, quo brevi
Coeptum laborem finiam,
Longique damna temporis
Ut crebritate sarciam,
Rerumque magnitudine.

DUm cum suo Grevinckio
Regis subibat atrium
Iniuriosus Reinike,
Extemplo multos lividos
Hostes adesse conspicit.
Omnesque plenos scommate
Tumultuoso colligit.
Secumque voluens pectore
Recogitabat clanculum,
Iam mortis in discrimine
Sum constitutus ultimo.
Nam perpetravi plurima,
Quae cautus intermittere,
Et debuissem linquere.
Tamen premebat asperum
Alto dolorem pectore,
Confisus hoc solamine,
Sibi quod ipse plurimos
Viros amicos nobiles
Spes inter et graves metus
Haerere sentit anxiam
Vulpeculam Grevinckius,
Solatur atque talibus.
Quid in gemiscis Reinike?
Sepone curas fervidas,
Fortuna fortes adiuvat,
Viros trementes respuit.
Pergrata nobis maxime
Est vestra consolatio,
Respondet acer Reinike:
Nec immemortam nobilis
Posthac ero solacii.
Sic inquit, et civiliter
Pedes is ante regios
Flexo genu prosternitur,
Humaniterque lenibus
Salutat ipsum vocibus.
Hine fatur, immortalium
Rector Deorum maximus
Regi Leoni splendido
Mentem precor fortissimam
Aspiret et iustissimam,
Ut ista nunc consultius
Acutiusque iudicet,
Quisnam sit innocentior:
Et altero conspectior,
Infida mundus pectora
Habetque fallacissima,
Qui singularis optimam
Virtutis umbram praeferunt,
At intus ignavissimi
Et nequiores sunt lupis
Rapaciores omnibus,
Si crimen omne quilibet
Vitae suae mortalium
Non res egeret testibus,
Tunc Rex meam cognosceret
(Cui sit nefas diffidere)
Benignus innocentiam,
Sed nec quid expavescimus,
Nam tanta Regis gratia
Laudatur et clementia,
Quod nemo vel mortalium
Sit iuris observantior:
Is lance iusta ponderans
Responsiones omnium,
Suum cuique conferet.

MIrantur amnes aulici,
Accessionem Reinikes.
Et quilibet desiderat
Audire, causam qualibus
Suam dolis defenderet.
Sed ecce mentis impetu
Rex concitatus, crimina
Diffundit in vulpeculam,
Verbisque laedit asperis.
Maligne nequam Reinike,
Tu Vulpium deterrimus,
Mendaciis suspendium
Mereris impudentibus,
Quam saepe scis, me subdolis
Verbis tuis deceperis:
Sed mentiendi clausulas
Iam ter minabis ultimas.
Illam tuam quam praedicas
Cuniculi percussio,
Et atra corui vulnera
Testantur innocentiam.
Quae sola quamvis ceteris
Culpis vacares omnibus,
Furoris ansam praebeant.
Ubique vulgus mobile
Narrat tuas fallacias.
Dolis refertus omnibus,
Celas latronem pectore
Furemque perversissimum.
Sed nolo longioribus
Certare tecum iurgiis,
Nam rem probabis exitu
Mortis tuae gravissimo.
Haec audiens Vulpecula
Terretur, atque fluctuat,
Domumque saepe cogitat,
Qua nempe consultoribus
Ipsa uteretur proximis,
Fatalis at necessitas
Concedit haud discedere.
Sic fatur ergo flebili
Rex quando Clementissime
Necem meremur ultimam,
Indicta fiet aequitas,
Ne propter unum debitis
Quid detrahatur iuribus:
Submissus autem deprecer
Oratione supplici,
Concedat unum tradito
Ut hostibus respondeam.
Cum vestra me Clementia
Deliber an do strenuum
Et aulicis negotiis
Non defuisse senserit,
De mille vobis unicus,
Bonis adhaesi cum meis,
Cum ceteri discederent,
Vestrasque partes linquerent,
Qui nunc volunt innoxium
Privare vestra gratia,
Meaque sic absentia
Iniuriose deferunt.
Quapropter oro fluctuum
Ne forte magnitudine
Audaciaque supprimar.
Id nam latebit neminem,
Ni mentis imperterritae,
Foremque culpae conscius,
Non regium praetorium
Gradu subirem libero:
Sed terga vellem vertere,
Fugamque mox capesserem:
Nam tot cavernas abditas,
Spelaea tot cognovimus,
Quibus manere clanculum
Possimque delitescere.
Ni grande culpis omnibus
Vacare det solacium,
Quod mox patebit clarius,
Id praeter unum, Pontifex
Supremus excommunicans,
Quod me ligavit vinculo.
Quo spero, quamvis hostibus
Rumpantur ipsis ilia,
Elabar absque temporis
Cunctatione, vel mora.
Nam nuper ut Grevinckius
Me Regis invictissimi
Rumoribus momorderat,
Mihique maturissime
Venire demandaverat,
Romana versus atria
Profectionem ceperam,
Ut expeditus cassibus
Erumperem gravissime.
Sed obvianti Simio
Id omne declaravimus,
Qui per fidem sanctissime
Promisit almam dextera
Se velle nostri gloriam
Bonam tueri nominis,
Nec non in urbe Romuli
Id exsequi negotium,
Quod spectat ad partes meas.
Nec est quod angat amplius,
Mentemue nostram torqueat.
Nam constat, haud formi dine
Quod hostium perterrear,
Audire sed mendacia
Sim praeparatus omnium.
Nunc ergo perfidissimos
Nequam velim procedere,
Qui me remotum lividis
Rosere tot convitiis.
Praesente me licentius
Nunc conquerantur omnia.
Tamen patebit Veritas
Peribit et mendacium.
Nam iudicandum cognitis
Utrimque causis censeo.
Hi sunt latrones per diti
Et corvus et cuniculus,
Benignitatis intimae
Tot collocavi munera,
Nam proxime cuniculus
Me rite circa vesperem
Horas legentem debitas
Salutat, ut carissimum
Solet parentem filius,
Fameque dicit aspera
Exhaustus, et ieiuno
Iter voravi maximum,
Et oro vile pabulum.
Ipsum miserti protinus
Et dulce cum recentibus
Lac caseis apponimus.
Nam tunc agebam Simonis
Apostoli ieiunium,
Ut carne nulla vescerer.
Sed cum famem represserat,
Cibisque se repleverat,
Natu minor de filiis
Accedit et superflua
Vult fercula mensae tollere:
Insaniente dextera
Quem percutit Cuniculus.
Luctuque nares vulnerat
Largum vomentes sanguinem.
Minoris id Fraterculus
Maiorque natu viderat,
Accurrit, et Cuniculo
Necem parare nititur,
Colloque nectit vincula.
Id forte cum perspexeram.
Compesco lites ilicet,
Minasque natis ingero.
Haec ipsa, Rex, est veritas.
Quod porro corvus incipit
Fideliorem conqueri
Se perdidisse coniugem,
Quae sana toto corpore
Mortem voravit ultimam.
Impasta namque pallidam
Volens famem restinguere,
Pisces comedit integros,
Nec inde spinas eruit.
Si postea quid accidit,
Id ipse novit optime.
Quid ergo me proclamitat
Fuisse causam funeris,
Cum forsan ipse perfidus
Hanc corvus interfecerit.
Quem detur accuratius
Examinare si mihi
Semet reum cognosceret.
Hac namque cum volucribus
Alis eat per aerem,
At ipse tardus ambulem,
Repamque sicut quadrupes:
An quiverim deprendere?
Si quis tamen probabili
Probare teste nititur,
Ut usus antiquissimus
Id servat inter nobiles,
Tunc ius mihi non amplius
Natum negabo sed feram.
Quod acre testimonium
Si ne sciam convellere,
Diem mihi certaminis
Is ponat, atque nobilem,
Parique natum stemmate
Transmittat, ut conflictibus
Rem comprobemus mutuis.
Ex parte cuius Martia
Fortuna tunc pependerit,
Is innocens putabitur.
Id moris inter principes
Virosque non inglorios
Est, et manebit perpetim.
Sic absque labe nominis,
Honore stirpis integro
Enitar hinc discedere.
Quicumque verba reinikes
Audacis intellexerant
Mirum stupebant in modum.
Quod rege coram maximo
Se mille tot vanissimis
Ausit dolis defendere
Et tam potenter obloqui.
Tum corvus et cuniculus
Atra pavens formidine
Fugam parabat ocius ,
Neutrique voce clanculum
Id esse dicunt integrum,
Ut vulpe cum nequissima
Se prae parent certamini.
Nec candidis negotium
Firmare possunt testibus.
Quare doloso Reinike
Diras precantur impias:
Domoque Regis exeunt.

Absentem qui rodit amicum,
Qui non defendit; alio culpante solutos
Qui captat risus hominum, famamque dicacis:
Fingere qui non visa potest, commissa tacere
Qui nequit, hic niger est, hunc tu Romane caveto.
Nec Augustini hac de re versus videntur negligendi:
Quisquis amat dictis absentum rodere vitam,
Hanc mensam vetitam noverit esse sibi.
Non vivas ut edas sed edas ut vivere possis,
Sume merum modice, modico natura fovetur.
Nimirum stulta haec sententia, si fit ab auro
Nobilitas, certe de terra nascitur aurum.
De fraude, et furto, defenere nobilitas. o
Iudicium vulgi in sanum, o sine pectore turba.
Nobilitare hominem non ulla pecunia, nullae
Divitiae possunt: pretio nam dignior omni est
Nobilitas, haec non emitur, nec venditur auro.
At genus ille suum iactat, laudesque suorum
Inculcat, cum sit turpissimus: atque recenset
Gesta patris, monumenta atavi, patruique tropaea.
Et quamquam innumeris, demens, ignavus, abundet
Criminibus, virtutis inops, tamen esse putatur
Nobilis est alto quoniam de sanguine natus.
Cur aliena tibi tribuis, laudemque tuorum
Esse tuam censes?

MEtu recenti pallidus
Tremebat Isengrinius,
Sed nec minus doloribus
Bruno molestis carpitur,
Quod corvus aulam regiam
Liquisset, et cuniculus.
Tum Rex ait severior,
De Reinikes iniuriis
Qui tam labor at conqueri,
Is, iuris ut vult regula,
Suas querelas proferat.
Quam miror hoc silentium?
Obmutuere, qui prius
Queri volebant singuli.
An innocentis Reinikes
Terremini praesentia?
Profecto Rex clarissime
Sie est, refert Vulpecula.
Plerumque multi fortius,
Absentibusque durius
Queruntur adversariis,
Quae forsan intermitterent.
Ut corvus ignavissimus
Iam fecit et cuniculus:
Qui me favore regio
Privare nec non pessimo
Leto studebant tollere.
Qui mille nugacissimas
Absente me calumnias
Sparsere, nunc se subtrahunt.
Cum nempe praesens impia
Refello tot mendacia:
Quibus tamen sime rogent,
Ob regis amplitudinem
Culpam velim remittere.
Tum Rex ferox interrogas,
Fraudator astutissime,
Et vane nequam Reinike:
Dic causa quae commovorit,
Quod nuntium lepusculum
Tam turpiter necaveris.
Errataque commiseras
Hac lege, quo maturius
Sanctas adires insulas
Claras Iacobi nomine,
Exinde Romae Praesulem
Inviseres ter maximum.
Quibus peractis in tuam
Tutus redires patriam.
Quae cuncta nos in dulcimus
Vulpi tibi nequissimae,
Vitam scelestam corrigas.
Primum mihi sed omnium
Quod contigit resciscere
Correctione de tua.
Id mors erat gravissima
Miserrimi Lepusculi,
Quem morsibus durissimis
Crudeliter necaveras
Caputque tabo squalidum
Mihi ministrum Regium
Per Bellinum transmiseras.
Pedum tuum cum sacculo,
Quibus viator utitur,
Huc ipse nobis attulit.
Quae propter acre Bellinus
Vitae tulit periculum,
Tibique mox sicarie
Continget idem perfide.
Tunc Reinike suspirium
E cor de ducit intimo,
Et ter quaterque largius
Incepit ingemiscere.
Quid, inquit, an lepusculus
Occisus est cum Bellino?
Heu luctus, heu tristis dolor,
Cur vel diem unum vidimus
Amabilesque luminis
Vitalis auras hausimus?
Heu quanta Regum munera,
Opesque delectabiles
Inops miserque per didi?
Quot mille Gazas Persicas,
Gemmasque nobilissimas
Cum Bellino transmisimus?
Quis crederet mortalium,
Quod ampla propter munera
Opesque nostras Bellinus
Necasset hunc lepusculum,
Fidum laboris asseclam,
Viaeque servum lubricae?
Quae verba vix finiverat
Paraestigiator Reinike.
Rex mente perturbatior
Exsurgit , et cito subit
Conclave gressu regium:
Furore summo percitus
Quod aure numquam dextera
Perplexa verba Reinikes
Aperta posset noscere.
Saevis eum lictoribus
Donare iam decreverat.
Sed in cubili Regio
De publicis negotiis
Regina cum lectissima
Clam conferebat Rigena,
Quae cum Leonem concitum
Furoris iracundia
Supervenire conspicit,
Non litis huius, aut novae
Ignara controversiae
Vulpi cupit succurrere:
Aitque, clementissime
Quid, oro, Rex irasceris?
De stirpe cretus nobili
Est Simiarum Reinike,
Minasque temnens omnium
Et liber in praetorio
Nulliu aspectum pavet,
De patre nobilissimo
Trahit genus clarissimum,
Is exstitit virtutibus
Brunone tum praestantior
Tum maior Isengrinio,
Qui iuris expertes nihil
Interpretantur dextere.
Tum Rex ait, ne Rigena
Mentem trahat miratio,
Quod scilicet severius
Irascar huic Vulpeculae,
Lepusculum quae funere
Extinxit indignissimo,
Et causa mortis Bellino,
Multisque pestis exstitit .
Respondet ipsi Rigena,
Praesente nonne Reinike
Prius locutos plurima
Statim tacere vidimus?
Quis ergo vera dixerit
Quae conqueruntur, omnia?
Ob singulare pectoris
Acumen et sollertiam,
Odere cuncti Reiniken.
Nam Rex adhuc clarissime,
Facti recordor illius,
Cum nuper inter Rusticum
Ortasque lites aspidem
Is unicus componere
Vafris valeret fraudibus,
Ut ipse Rex astutiam
Extolleres Vulpeculae
Et praedicares gloriam.

Vulgus amicitias utilitate probat.

HAec verba postquam Rigena
Rex auribus perceperat,
Quaecumque, dicit, praedicas
Praeclara gesta Reinikes
Diu vetustas obruit,
Meisque rapta sensibus
Oblivioni tradidit.
Respondet Uxor Simii,
Ni forsitan molestius
Sit auribus regalibus,
Aproxima vulpeculae
Narrabo res origine.
Secundus annus ducitur,
Ni fallor, hic in compitis
Quod implicatus retibus
Iacebat anguis maximus,
Exstinctus et ieiuno
Fuisset improbissimo.
Viator ecce praeterit,
Quem voce serpens invocat,
Ut impeditum compede
Dissolvat atque liberet.
Benignus inquit rusticus,
Fidem tuam certis mihi
Astrinxeris si legibus:
Nullam quod atro toxico
Inferre vis iniuriam,
Plagas resolvam nexiles.
Promittit anguis, dat fidem.
Sed quando iam durissimis
Solutis iret vinculis:
Ieiunitate corporis
Urgetur is gravissima,
Viroque bella comparat:
Magnisque cum stridoribus
Fulgoribusque prosilit,
Ut innocentem rusticum
Neci queat demittere.
Toruo furentem lumine
Viator aeger respicit,
Aitque, latro perfide,
Num sponsionis immemor,
Votique factus es dati?
Respondet anguis rustico,
Fame premor gravissima
Quae multa suadet impia.
Iam mentis impos rusticus
Procumbit, angui supplicat,
Ah parce, vitam perdito
Concede, donec quispiam
Huc appropinquans venerit,
Qui iura nobis explicet,
Meamque causam iudicet.
Letalis , inquit, vipera
Volo tibi volubilis
Per tempus horae parcere.
Sed dum potenter ambulant,
Duos agelli fertilis
Sedere coruos conspicit.
Quibus suam sententiam
Et narrat in fortunium.
Uterque, portiunculam
Sperans rapine, viperam
Extollit amplis laudibus,
Bonumque damnat Rusticum,
Qui territus sententia,
Hac ipse dicit viperae
Coruos rapaces odimus:
Uterque praedo pessimus
Nil iuris in me continet.
Quin ergo dicit vipera,
Nunc latius procedimus?
Tunc obviam decurrere
Ursus lupusque cernitur,
Quorum miser sententiam
Exspectat acrem Rusticus.
Ursus lupusque, qui novam
Litem volebant tollere,
Id ore firmant protinus.
(Cum praeferenda legibus
Per saepe sit necessitas)
Ut absque causa rusticum
Impastus anguis devoret,
Famemque duram comprimat.
Tunc acris infit rusticus.
Nam saevus anguis denuo
Quod tura bis per arbitros
Pronuntiata iam forent,
Hunc devorare nititur.
Qui rursus humanissimo
Se purgat ore viperae,
Aitque, quamvis arbitri
Die bis uno pessimi
Innoxium damnaverint,
Id omne flocci pendimus,
Ipsos enim sicarios
Fuisse constat iudices.
Hanc ergo controversiam
Dabo ministris aulicis:
Hi quod sinistrum duxerint
Rectumue iudicaverint,
Ratum maneto perpetim.
En parcimus diutius
Respondet ursus, cogitans
Res ista si notarios,
Pronuntiatae per lupum
Consentient sententiae.
Pervenerant, miserrimus
Tremit pavetque Rusticus,
Opemque vestram flagitat
Iniuriasque noxii
Serpentis ernnes explicat.
Tunc vestra Rex o dignitas
His condolebat plurimum,
Et iura proutdentius
Examinabat omnia.
Lex namque causa viperae
Mori vetabat rusticum.
At ceteri, ieiunio
Quod nil foret molestius,
Pronuntiabant legibus,
Quod iure possit optimo
Hunc devorare Vipera.
Sic fluctuare Regii
Coepere Secretarii,
Quousque venit Reinike.
Qui rite causa cognita
Lites diremit omnium.
Nam consulebat, vipera
Ut denuo prioribus
Involveretur retibus.
At si colonus aspidis
Casses secundo rumperet
Aut sponte rursum solveret
Deberet omne perpeti
Quodcumque serpens Rustice
Inferret infortunium.
At liber are viperam
Si nolit ipsam vinculis
Nemo queat compellere.
Sic vindicabat Reinike
Serpentis astum callidi,
Laudabilique Rustica
Euectus est praeconio.
Is mille tot scientiis,
Sublimioris ingeni
Abundat atque dotibus.
Idem Leonis seriis
Regina verbis approbat.
Non, inquit Isengrinius
Brunoque sunt spectabiles
Et inter aulae Regiae
Viros habendi nobiles?
Fortes, potentes, strenui,
Cedunt nec ulli maxima
Velocitate corporis,
Audaciaque virium,
Sed nil vale ut prudentia.
Sic in Gigantis saepius
Robustiori corpore,
Inest param sollertiae,
Salisque nil absconditi.
Id omnibus concesserim.
Quod noctis atrae tempore,
Ob robur ingens corporis,
Multis timentur aulicis,
Nec sumptuosis uspiam
Libenter absunt ferculis.
Iam Reinikes industria
Perspecta multis est modis,
Brunonis ast ignavia,
Lupique negligentia,
Cunctis parant fastidium.
Saltem valentis corporis
Cordisque magnitudine
Nituntur, atque viribus,
Cum res ad actum pervenit,
Et dimicandum cominus
Est forsan, ignavissimus
Uterque turpi cernitur
Fuga salutem quaerere.
Ursi, lupique principum
Quieta turbant atria,
Et dissipantes omnia,
Tributa regum decoquunt,
Praedantur et provincias.
Nec aestimant, seu civium,
Domusue Regis ardeat,
Ruatue, prunis dummodo
Se publicis calfecerint:
Sinunt perire cetera.
Carnes et ossa devorant,
Ollas inanes omnium
Rerum relinquunt pauperi.
At iuris obsernantior
Bonique vivit Reinike.
Qui cum semel negotiis
Id evenire pluribus
Potest, quod illi contigit.
Is inrepertis principum
Regumque factis omnium
Excogitandis praevalet.
Rogamus ergo supplices
Rex in favorem pristinum
Tuum reponas Reiniken.
Rex cautus inquit, Rigena
Nos invicem de Reinikes
Virtute consultabimus:
Quamvis enim negotiis
Exercitatus omnibus:
Dolo tamen circumvenit
Et fallit omnes fraudibus:
Moresque vulpis occulit,
Et foedus omne negligit:
Suisque scit praestigiis
Se vinculis ex omnibus
Tam subdole subducere,
Ut ipse fallacissimas
Demirer eius machinas:
Catum, lupum, cuniculum,
Corvum, Brunonem, Bellinum,
Is unus omnes decipit.
Sie dicit atque curiam
Alti subibat atrii,
Multos ubi vulpeculae
Bilinguis hostes conspicit.

Sta foris, et pausa, etc.

TUm denuo Vulpeculam
De flebili lepusculi
Rex sciscitatur funere.
Fucosus inquit Reinike,
(Simulque lumen humidum
Utrumque tergit dextera)
Mallem per auras aetheris,
Quod noster evanesceret,
Volaret atque spiritus.
Tu quaeso tantum regias
Benignus aures applica:
Molesta nam nam convitia
Si veritate simplici
Vulgi furentis vicero,
Mitis lubensque perferam.
Per mixta nam constantia
Adversa vincit omnia.
At si nocentem repperis,
Convincor et lepusculi
Ut latro crudelissimus,
Demitte morti noxium.
Non hora certa temporis
Sustollet aegritudinem
Mentis meae gravissimam.
Nec ulla me suspiriis
Dies levabit anxiis.
Quod proditoris impiam
Per Bellini fallaciam,
Opes meas amiserim.
Quibus pares nec India
Nec tota vidit Africa.
Quas propter is lepusculo
Necem scelestus intulit.
O qui vel omnes sedulo
Interrogando maximi
Rimetur orbis angulos
Ut has opes offenderet.
Mox inquit uxor simiae,
Adhuc tuas capacior
Si terra gemmas continet,
Confide, percontabimur
Regalis aulae clericos
Valgique multitudinem.
Dic ergo gemmae propriis
Cuiusque de virtutibus.
Repertor admirabilis
Dicebat astus Reinike:
Fuere nobilissimae,
Id propter extimescimus.
Nam quis quis has invenerit,
Servabit occultissimo.
Heu fortis infelicitas,
Si namque id affines mei,
Aut uxor intellexerit:
Numquam redibo gratiam:
Vetante qua negotium
Hoc Bellino commisimus.
Quamvis enim propter meam
Absolvar innocentiam,
Numquam tamen sedabitur
Haec aegritudo pectoris,
Quousque maestus oppida
Urbesque perditissimis
Erroribus complevero,
Ut vel remotas omnium
Perconter oras gentium,
Etsi gravi periculo,
Et debeam cum sanguine
Vitam meam profundere.

Leve fit, quod bene fertur onus.

REx oro nobilissime,
Ait dolosus Reinike,
Aurem faventem praebeas,
Meas tibi clarissimas,
Per infidelem Bellinum
Male remessas omine
Quousque gemmas explicem.
Rex ergo, fandi copiam,
Ait, tibi concedimus.
Tamen caveto futiles
Pro morene licentius
Ineptias effuderis,
Aut sorte longioribus
Utare nunc ambagibus.
Tunc multa versans pectore
Orditur istis subdolam
Orationem Reinike.
Eheu mihi miserrimo,
Qui sortis amplas maxima
Possessiones perdidi.
Primo recordor, annulum
Amisimus mirabilem:
Hac dextera quem Bellino
Fideliter commiseram.
Qui totus illustrissimo
Lucebat auro splendidus.
Huic artifex incluserat
Mira lapillum dextera,
Decircinarat provide
Recentiores literas,
Triplexque nomen additum.
Quod arte certe sculpserat
Magister admirabili.
(Licet nec ullum despuam)
Haec scriba nullus perlegat,
Nec Doctor ullus explicet,
Apella quam doctissimus
Noster Magister Abrion,
Aedes superbas incolit.
Huic annulum pulcherrimum
Non occupato seriis
Negotiis ostenderam.
Is asserebat annulo
Hoc esse nil praeclarius,
Et inveniri rarius,
Ex patris hortis optimi
Dei beatioribus
Seth attulisse nomina,
Quae si quis omni tempore
Occulta secum gesserit:
Illi nihil tonitrua
Aut Daemonis praestigiae
Vel iactus ingens ignei
Potest nocere fulminis.
Nec Bruma cum densissimas
Nives reportat horrida,
Periret acri frigore,
Nec in virente perditus
Aetate contabesceret,
Sed ut vir annis integer
Polleret omni robore,
Dulcemque securissimae
Metam senectae tangeret.
Sed praeter haec in annulo
Auro lapis circumdatus
Erat niger carfunculus,
Qui noctis obscurissimae
Graves tenebras auferens,
Dabat gerenti lumina.
Hunc si quis aeger dextera,
Aut veste saltem tangeret,
Lues abibat ilicet.
At in sinistra nobilem
Hunc qui gerebat annulum,
Securus orbis quaslibet
Abibat in provinctas.
Vi fluminum minacium,
Ignemque, spernens fulguris
Nec proditoris machinas
Ullius expavesceret,
Claudive possit carere
Quicumque saltem gemmulam
Ieiunus hanc aspexerat:
Is mille quamvis agmina
Vincebat unus hostium.
Adhaec venena quaelibet
Virtute magna sustulit.
Coramque summis Regibus
Manu ferentem dextera
Is gratiosum reddidit.
Quem propter excellentia
Virtutis almae munera
Regi tibi transmiseram.
Nam cogitabam pauperem
Quod dedeceret nobilem,
Et conveniret optimo
Regique nobilissimo,
A quo salus certissima
Et subditorum dignitas
Dependet omnis unico.

Adhuc Magister omnium
Rerumque factor permanet,
Et permanebit omnia

Cum Bellino pulcherrimum
Regina misi pectinem,
Vitrumque splendidissimum,
His quale nemo finibus
Vidit, videbit, aut videt,
Propter tuam clementiam,
Et singularem gloriam,
Virtutis et praeconium.
Adhuc recordor scilicet,
Alto sepulta pectore
Tot signa mansuetudinis
Tu namque tactum regio
Me sublevasti fulmine,
Regina formosissima,
De stirpe nata maxima.
Ut Rex mihi concesserit
Vitamque condonaverit.
Hoc ergo concinnavimus
Speculi tibi munusculum:
Quod expolitum pumice
Ignotioris bestiae
Ex osse fabricaverat
Levi stupendus artifex,
Id res ad utilissimas
Accommodatur plurimas,
Nec non suavi proxima
Odore complet omnia.
Coloribus distinxerat
Regumque claras aurifex
Imagines incluserat.
Ut pastor ille Dardanus,
Oblata dona Palladis
Iunonis et contemferit:
Deaeque pomum Cypriae
Dans, iussit ipsam tollere,
Duasque forma vincere.
Hanc quisque nor at optime
Leonis in palatio
Narrationem Reinikes.

NUnc explicabo latius
Speculi decus pulcherrimi,
Ornabat illud ignea
Glaucus Berillus lampade,
Is omne quicquid accidit
Mox rettulit spectantibus.
Hinc arboris carissimo
Ligno fuit circumdatus ,
Multi quod auro praeferunt.
Hic res vetusti temporis
Cum vividis coloribus
Pictas licebat cernere.
Hic e vetustis erutam
Annalium scriptoribus
Dignam relatu fabulam,
Speculoque scalptam dixero.
Erat caballus invidus
Qui cursuum certamine
Cervo volens contendere,
Cuidam Bubulco supplicat,
Aitque pastor optime,
Parere si mihi voles,
Vehique nostro tergore,
Tecum volabo protinus
Ubique as pinguissimum
Altis superbum cornibus
Tuis sagittis figere,
Humique cervum fundere.
Rumore laeto gestiens
Exsultat acri gaudio,
Equoque pastor insidet:
Passu caballus alite
Silvas opacas transulat
Cervumque pinguem conspicit,
Quem dum labor at in sequi,
Cervi fugacis segnior
Alacritate vincitur.
Nec non bubulcum flagitas
Descendat ut velociter.
At ille lassi murmure
Nihil movetur supplici:
Nec abstitit, celerrimum
Quousque cervum sterneret.

Livor tabificum malis venenum
Intactis vorat ossibus medullas.

QUin praeter hanc et alteram
Audite prisci temporis
Rem, quam peritus artifex
Speculo meo depinxerat.
Asellus ut plaustrarius,
Canisque blandus diviti
Heri catellus gratiam
Adeptus optatissimam,
Sedebat, atque piscium
Et portiones carnium
Certas habebat omnium.
Herusque dilectissimum
Velut tenellum filium,
Nunc in sinu reconditum
Fovebat, et mollissimo
Dormire secum lectulo
Ferebat, atque ludere.
A fellus hoc intelligens
Se mille diris devovet,
Vocatque detestabilem.
Heu, inquit, ignavissimus
Novis herum fallaciis,
Gnathonicisque moribus
Cur palpitare nescio?
Quapropter ipsi blandiar.
Canisque mores induam:
Herique verbis lenibus
Sic aucupabor gratiam,
Pati labores asperos
Ne cogar omni tempore.
Asellus ergo tardior
Rudens agresti murmure
Herum, velut licentius
Canis solebat proximum
Invadit atque suscipit,
Et ore lambit sordido.
Herus pavescit ilico,
Et in fugam convertitur.
Mox servulorum clanculum
Armata turba fustibus
Accurrit, et gravissimo
Pulsans asellum verbere
Gravique claudit carcere.

Quod si divitias cuncti teneamus opimas,
Simus et aequali conditione pares,
Hinc omnes mensa simul assideamus in una,
Quaeso quis in mensam fercula ferre velit?

REx quaeso clementissime.
Ne forte mente concipe
Nunc in solens fastidium,
Quod inviis ambagibus
Verbisque longioribus
Orationis utimur.
Nam praeter haec quae diximus.
Caelata facta plurima
Speculo fuere, qualiter
Catus parente cum meo
Sit orbis in longissmi
Profectus urbes exteras.
Nam pactionem fecerant.
Fortuna sive lubrica
Noceret, aut successibus
Iuvaret ambos prosperis,
Labore velle mutuo
Id ferre concordissime.
Sed accidit dum pignia
Auctus molossis acribus
Venator audax advolat.
Tum felis inquit heu mihi
Quis nunc queat succurrere?
Pater nihil perterritus,
Se gloriatur machinis
Et esse plenum fraudibus.
Respondet illi municeps ,
Nil praeter unicum mihi
Dolum relinqui sentio,
Velocius conscendere.
At vix parens evadere
Canum minas gravissimas
Valebat in sequentium,
Quousque sese turpiter
Atris cavernis abdidit,
Opes ubi reconditas
Omnes habebat clanculum,
Quas et molossis fortibus,
Malisque venatoribus
Aelurus audax prodidit.

Lene velut rapido lique fit sub sole butyrum,
Aut solet admoto cera perire rogo,

QUin et stupenda, quae loquar,
Speculo peritus sculptili
Caelator hoc dolaverat.
Ut scilicet deformius
Equi cadaver mortui,
Lupus vorax invenerit.
At ossa diligentius
Protecta cum corroderet,
Incautus ingens devorat
Os, quod via tenerrimi
Haerebat arcta gutturis.
Hinc is dolores maximos
Molestiasque perferens,
Promissiones omnibus
Medicis facit fidelibus,
Si forte quisquam tristibus
Eum levet doloribus,
Huic velle se pecunias
Remunerari maximas.
Sed ecce cum tam neminem
Habere posset, proximam
Gruem salutans invocat
Rubro decoram pileo.
O Doctor, inquit, maxime
Feras opem miserrimo,
Digno laborem munere
Pensabo, tu nil ambigas.
His capta Grus fallaciis
Os ex hiati gutture
Lupi potenter eripit.
Cui postulanti praemium,
Lupus quid, inquit, perfida
Reposcis a me praemii?
Qui dente te discerpere,
Et colla duris morsibus
Mihi molesta frangere
Cum quiverim, miserrima
Donasse vitam nil putas?
An non tibi suffecerit
Mei favoris gratia,
Quod te ream dimisimus,
Nec ore devoravimus:
Cum pene nostra rumperes
Et vulnerares guttura?
Hoc omnium stipendium
Est rite servientium.
Haec cuncta quae narravimus,
Speculo fuere lucido
Caelata miris artibus.
Quod ipse, tamquam nobilis
Indignus isto munere,
Regina vobis miseram.
Sed tam latronem perfidum
Non credidissem Bellinum,
Quem laude summa praeditum,
Et rebar integerrimum
Vel omnium mortalium.
Spero tamen gratissima
Dies quod olim deteget,
Quis latro crudelissimus
Vitale lumen optimo
Ademerit lepusculo,
Aut fur rapaci dextera
Gemmas meas subduxerit.
Cruenta facta scilicet
Sicariorum turpium,
Vel una formidabilis
Dies revelat omnia.

NOn miror altis regibus
Quod mira vobis accidunt,
Et multa saepe desidi
Oblivioni traditis.
Illius in felicior
Imago numquid temporis
Subit tibi gravissimi,
Cum peste vester corporis
Correptus in sanabili
Parens toro decumberet,
Nec inveniret quempiam,
Cruenta qui salubribus
Sanaret herbis vulnera,
Quousque nempe literas
Meo parenti mitteret.
Qui mille perfectissime
Artes meden di noverat.
Huic passiones maximas
Is explicabat pectoris.
Salubre miscens pharmacum
Parens meus fideliter
Hoc consulebat languido.
Lupi iecur pinguissimi
Septennis herbis quattuor
Ut devoraret additis.
Lupus quod e vestigio
Ferociens audiverat.
Annosque sese comprobat
Vix esse natum quattuor.
Parens caccino diffluit,
Lupique lamentabilis
Nihil movetur questubus,
An natus inquit quattuor
Annosue septem vixeris,
Patebit omne protinus
Iecur tuum cum videro.
Vocatur ergo carnifex,
Lupoque pellem detrahit,
E parque Regi porrigit.
At ille coctum devorat,
Et convalescit ilico,
Seruisque mandat omnibus.
Doctoris Ut clarissimi
Meum parentem nobili
Dignentur omnes nomine.
Quod ut tamen praeclarius
Foretque circumspectius:
Haec posset atque ponderis
Habere plus auctoritas,
Donabat ipsi pileum
Colore tinctum purpurae,
Monile dives in super
Auro refulgens textili,
Plenumque gemmis annulum.
Apparet at nunc verius,
Et eminet conspectius:
Quid ista secum tempora
Periculosa conferant.
Parentis ex industria
Nec hactenus percepimus
Vel omnium vilissimos
At summa nempe gloriae
Honoris et fastigia,
Mei relictis omnibus
Locantur adversarii.
Nihil Valet prudentia,
Vel artium scientia
Praeclara liber alium,
Amore lucri quilibet
Sed quaestuoso ducitur.
At forte siquis barbarus
Onus potentis nobilis
Illitteratus accipit:
Is est molestus omnibus:
Nec, ante tempus perbreve
Qualis fuisset, cogitat,
Tantumque lucro sordido
Incumbit et pecuniis.
Haec Rex stupende singula
Speculo figuris aureis
Tibi per impiissimum.
Quod fata si concederent
Haec comparare maximo
Vitae velim periculo.

Heu male nunc artes miseras haec saecula tractant,
Iam tener assuevit munera ferre puer.
O cives cives, quaerenda pecunia primum,
Virtus post nummos.
Ah pereat quisquis praefert virtutibus aurum,
Ingenium cunctas nobile vincit opes.
Iam iam tacturos sidera summa putes.
Iam iam tacturos Tartara nigra putes.
Fortunam reverenter habe, quicumque repente
Dives ab exili progrediere loco.
Parva viri dominum metuentis iugera praestant
His, sunt iniusta quae bona parta manu.

REx in superba curiae
Profatur ore talia:
Ut fas tuam vulpecula
Percepimus sententiam.
Verum quod ad praeconium
Tui parentis attinet,
Id ante non audiveram.
Eiusque de virtutibus
Nihil recorder amplius.
Quin forsan ante saeculum,
Quae tu renarras plurima,
Haec contigisse credimus.
Sed de tui vilissima
Opinione nominis,
Et fraude detestabilt
Nimis recordor plurima.
Et constat omni saeculo
Meaeque vitae tempore
Vulpecularum plurimas
Fuisse semper machinas,
Nec quempiam mortalium
De dignitate Reinikes
Vel mentionem candidam
Fecisse, vel praeconio
Hanc extulisse nobili.
At forte vulgi mobilis
Si fallimur mendacio,
Innoxiusque pessimis
Iniuriis offenderis,
Id iure detestabilem
Certe tibi molestiam,
Et mentis aegritudinem
Afflictioris adferat.
Haec audiens vulpeculae
Paulo dolebat acrius:
At dignitatem nominis
Tuetur ore taliter:
Aitque, formidabilis
Rex, miror hoc licentius
De me quis ausit spargere.
Nullaque me quod dixeris
Vitae diebus omnibus,
Fuisse laude praeditum.
Num tempus illud excidit?
Nec amplius recogitas
Munusque, numquid immemor
Benignitatis es meae?
Scis ante menses quindecim
(Sed absit exprobratio)
Cum fortis Isengrinius
Mecum colono diviti
Suem dolis exceperat.
Deinde quam mactavimus.
Ut vestra forte dignitas
(Recordor) intervenerit,
Gravique de ieiunio,
Laboribusque conquerens,
Pro maxima pecunia
Frustum rogarit filius.
Auarus Isengrinius,
Non illa, dicit, vendimus
Multo laboris improbi
Sudore quae paravimus,
Huiusmodique plurima
Is obstrepebat murmurans:
Tunc ipse lenioribus
Verbis lupum demulceo,
Et flagitans humillime
Uxore cum dulcissimae
Te reddo voti compotem,
Et diligenter sciscitor
Quis partiatur fercula:
Iubetur Isengrinius.
Is sed triumphans gaudio
Suoque more dividens,
Tibi, tuaeque tertiam
Dat portionem coniugi,
Aures suillas et iecur
Mihi relinquit, cetera
Sibi reservat omnia.
At cum tuas absumpseras,
Rex magne, porticulas ,
Illis nec indignissimam
Numquam lupus voracior
Volebat hoc advertere:
Sed ut protervus helluo
Is devorabat omnia:
Quapropter ipsum calcibus,
Pugnisque pene pessimis,
Et conscidisses unguibus.
Ni clanculum se subtrahens,
Bonique pugnam consulens,
Fugam dedisset utilem.
Quem tu vocabas denuo,
Et edocebas, qualibus
Deberet uti moribus:
Si regis in convivio,
Vel assideret principis.
Post imperabat regias
Nobis duobus dignitas:
Es rure plura fercula
Ut promeremus proximo.
Statimque iussis moriger
Oboedibam sedulo.
Ibamus ergo rustici
Vitulumque vobis attuli
Primis minacem cornibus.
Tunc evehebas laudibus,
Et praedicabas Reiniken:
Eratque solus Reinike
Satelles acceptissimus.
Tunc imperabas Reinike
Pactire tu carissime ,
Fortuna quicquid obtulit.
Partem tibi mox alteram
Impartiebar integram,
Tuae secundam coniugi
Hinc obtuli, superflua,
Ut sunt lien, cor et iecur,
Tuis reliqui filiis:
Fibras caputque spumiger
Vorabat Isengrinius:
Pedes mihi vilissimos
Velut tenebam servulus.
Iam tu rogabas protinus.
Quis me magister optimis
His imbuisset artibus,
Quod separarem singulas
Belleque partes scinderem.
Id plaga me, respondeo,
Docebat Isengrinii.
Rex magne nunc considera
Benignitatem Reinikes
Meamque gratitudinem.
Nam quicquid aut paravimus
Aut indies laboribus
Adhuc parere possumus:
Vobis lubenter offeram.
Sed me tamen licentius
Laudare nolo, proprium
Cum sordeat praeconium.
Perpende vulpis scilicet
Partitionem Reinikes,
Lupique portiunculas.
Et ilico videbitur,
Quisnam Vocandus integer.
Tibique sit fidelior.
Sed laudis ad fastigium
Euectus Isengrinius,
Praefectus est in omnibus,
Nihil tamen regalibus
Inseruit ipse commodis,
Sed helluatur improbe
Et impudenter omnia
Perdit, profundit, decoquit,
Et quicquid aut deliberat,
Aut cum Brunone conficit,
Id sicut ex oraculo,
Lapsumne cedat aethere
Tuis probatur auribus.
Sed nullus audit simplicem
Orationem Reinikes,
Non Rex negabo maxime,
Quod multa de me perfidi
Querantur adversarii,
Sed ibo nunc audentius
Adversa contra spicula:
Malisque nolo cedere.
Versatur inter nobiles,
Qui Veritate praeditus
Suas querelas firmiter
Probare norit testibus,
Aut copiam pecuniae,
Is corpus aut oppigneroret ,
Si vana sit conquestio,
Mecum pacisci quod velit.
Sed cerno talem neminem.

Nec te laudaris, necte culpaveris ipse,
Id faciunt stulti, quos gloria vexat inanis.

IAm vincis o Vulpecula,
Rex inquit, invictissimi
Favore Regis quolibet
Est aequitas dignissima,
Ut innocentes Reinikes
Probetur excusatio
Cadantque ausa ceteri.
Nam iurat contra regia
Punire nolo quem piam.
At plura si quis crimina
Intendat, aut calumnias,
Pro turis antiquissima
Is conqueratur regula,
Testesque secum conferat.
Tunc exsequemur omnia
Quaecumque comprobaverit:
Sed absque testimoniis
Damnare possum neminem,
Nec amplius cuiuslibet
Delationi creditur.
Tunc laetus inquit Reinike,
Ago tibi clarissime
Rex sempiternas gratias,
Quod nec mihi miserrime
Statuta Regis abneges,
Viroque sicut nobili
Nunc aequitatem conferas.
Nam vinculis obstringere
Possum fidem certissimis,
Postquam viator linquerem
Cum Bellino lepusculum,
Valeque triste dicerem,
Prae nube mentis anxiae,
Angustiaque pectoris,
Me constat exsecrabili
Foedasse fletu lumina.
Nec credidissem, Bellimus
Quod morte tali perderet
Innoxium lepusculum.
Heu tale crimen quod cadat
Ob verba vulpis talia,
Quibus sibi gratissimam
Regis pararat gratiam,
Fidemque cunctis fecerat
Ast antibus certissimam,
Assurgit in palatio
Sceptrumque ter Rex concutit,
Et verba fatur talia>
Nunc denuo vulpecula
Tibi damus licentiam,
Per Regis ut provinctam,
Quocumque , vis, laborrimem
Tutus viator ambules,
Et scisciteris sedulo
De per diis munusculis,
Gemmisque splendidissimis.
Si forte diligentior
Quaesitor expiscaberis,
Opem meam promptissimam,
Quamcumque , possum fuggeram.
Tunc eloquenter Reinike
Concludit, invictissime
Rex atque praestantissime,
Noctes diesque sedulo
Enitar illud unicum.
Nullas licet gravissimas
Vias omittam carpere,
Nec me gravabunt frigora
Aut solis aestus ignei,
Quousque gemmis de meis
Certi bonique quippiam
Repertor intellexero.
Vix talibus concluseras
Orationem Reinike,
Novo furore concitus
Tumultuatur, intonat,
Iraque frendens asperae
Exclamat Isengrinius,
Rex gratio se qui furor
Te vexat, aut insania?
Deceptor iste Reinike
Te credo nondum subdolis
Satis fefellit fraudibus.
Quaecumque nequam contumax
Ex ore spargit improbo,
Impura sunt mendacia.
Quare cavebo, ne tuam
Is, magne Rex, potentam
Nugis lacessat amplius,
Istisue liber horridis
Emergat hinc periculis.
Nam triplici de crimine
Nobis in hunc est actio,
Id propter haud dimittimus,
Ut tecta Regis transeat.
Quod si querelas nescio
Probare testimoniis,
Mox conferemus dexteras,
Armisque dimicabimus.
Res omnis haud praesentibus
Potest probari testibus.
Quapropter ex palatio
Non hunc sinam discedere,
Quin ante mecum praetae
Campis apertis misceat.