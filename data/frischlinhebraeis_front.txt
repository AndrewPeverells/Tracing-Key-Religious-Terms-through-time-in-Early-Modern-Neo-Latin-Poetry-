Et veniam pro laude peto, laudatus abunde
Non fastiditus si tibi Lector ero.
En modo, quae blattis iacuerunt obvia, lector,
Carmina, de domini funere rapta sui,
Aichmanni ductu, Bollingeri que labore,
Aspiciunt, vultu candidiore, diem.
O sanctos animi nisus, o laude vehendos
Perpetua! o ipso carmina digna Deo:
Cedite Graiugenae , diversa per oppida, vates.
Nescio quid maius nascitur Iliade . ??PRoperz zititert??
Cedite Romulei vates, cocedite, vestra hic,
Nescio quid maius, nascitur Aeneade .
Maximus Isaides abiens ex Achidis aula
Sic lagium tenuit, dumque Achidis exit in arma:
Heu, procul exusta cives ducuntur ab urbe.
Liber at hos iterum rediens cum divite praeda,
Regnat Iudaeum post Sauli fata per orbem,
Restituit laetus divini foederis arcam,
Ponere delubrum parat, et sibi subiugat hostes:
Hinc quaerit reliquos Sauli de semine Regis,
Demandansque suis Mephibosam accumbere mensis,
Dicere fata parat Ionathae Sauli que furentis.
Conticuere viri tunc invictissimus heros,
Fata recensebat. sic prima ab origine regni:
Abiectos Samuele satos, Regem que petitum,
Regia iura, virum patrias dum querit asellas
Delectum Regem Cissaeo e sanguine Saulum
Prodigiumque polo missum domitosque Philistos
Audaci dextra Ionathae solius, et omnes
Extinctos Amalecitas , non Rege peremto.
Hinc Saulo demtas, Genius quem dirus agebat,
Oblatasque sibi regni (spem praeter) habenas.
Hinc a se victum monstrosa mole Goliam
Invidiam Regis soceri, tum foedus amici
Constantis Ionathae , scelus et crudele Doegi :
Defensamque urbem priscum cui Chegila nomen:
Erroresque suos, et tot discrimina vitae
Siphaeos inter cives, in Maonis ora,
Engedde que solo: sed grata pace reversum
Vndique tonsuramque ovium, et stultique Nabalis
Oratas epulas, stolida sed mente negatas,
Insidiasque novas Sauli : atque hic deinde quievit.
Vindicat Isaides legatos, vimque Syrorum
Contundit, Veneris que gravi Rex carpitur igne,
Dat letho Vrian : monitus sed numine poenas
Iam luit, et resipit. Vitium fert Amno sorori,
Vindice quem dextra obtruncat, nil tale timentem
Absalomo , qui tres annos a caede peracta
Delituit, sed deinde redux movet arma parenti,
Et regno pellit, muloque sub arbore vectus
Implicitusque comis terram miser inter et auram
Pendet, et heu, vitam multo cum sanguine fundit.
Comprimit Isaides maestum sub corde dolorem
Ignoscitque viris, Solymam que remigrat in urbem:
Amasa , fraude cadit, poenas dat Seba Ioabo ,
Poscitur ad laqueum Sauli de stirpe propago.
Isaides paeana canit, populosque recenset,
Sceptrigerum Solomona locat, disponit et aptam
Condendi dat iussa viris, et munera poscit.
Hinc grates solvit profertque novissima verba,
Membra rogo, mentem Caelo, dat nomina famae.
Protinus Adonian Salomo , reliquosque nocentes
Tollere caede iubet, regnum ut munimine tirmet:
Et responsa DEI capit: et sua iura ministrat
Martibus , et Tyrios nulli docta arte secundos
Advocat artifices, et sacram perficit aedem.
Consecrat hanc precibus multis, et pinguis ad aram
Hostia multa cadit, Caelo delabitur ignis,
Atque iterum in somnis apparet Rector Olympi .
Hinc quicquid Regi suadebat amica voluptas
Condere, magnifico surgebat id omne paratu.
Advenit Solymam terrae regina Sabae
Mota viri fama regali condita sumptu
Omnia miratur, lautaeque cibaria mensae
Et promos condosque viros, vocemque canentis
Nethaniae , tum magnifici fastigia templi:
Et stupet ornatus varios, et Rege docente,
Mosaeos discit ritus arcanaque sacra,
Et divae voces Arcae:tum munere multo
Aucta suam redit in patriam: Rex numina vana
Dum colit, adversos hostes sibi sentit, obitque.
Iam denas regni partes Salomonia proles
Amittit, quas Nebathides sibi subdit, et aras
Extruitet vitulos: quamvis hoc saepe prophetae
Arguerint immane nefas: Rex Sisacus orae,
Niliacae spoliat templum: succedit avito
Rex Abias regno, multum pugnante tyranno
Nebathida: post Assa capit moderamina rerum,
Restituitque pios cultus: tum divus Achabo
Fata canit vates, Thesbites civis Elias ,
Et miranda facit, sociorum et sibi iungit Elisam .
Bis Regem Syriae bello devincit Achabus ,
Possidet occiso Domino vineta Nabothi :
Hinc iterum movet arma Syro , tum rector Iudae
Iosapha , religionis amans, se iungit Achabo ,
Atque redux sine vi spolia ampla ex hoste reportat.
Achisiae fera flamma Duces absorbet Olympo .
Thesbites rapitur, numenque relinquit Elisae :
Vincitur in bello (sic vate canente) Moabus .
Atque lepram pellit, ferrum dat nare per undas.
Occaecat vates Syrios , belloque fameque
Oppreso Regi solatia certa profatur:
Hasaelem Syriae , Regem Israelis Iaehum
Designat: genus hic natum de sanguine Achabi
Belicolas que omnes tollit: Iudaeus Ioas
Restaurat templum, et gemini cadit ense ministri:
Iam moriens ventura canit praesagus Elisa .
Amasiae virtute feri superantur Idumi
Sed non Samarius (bello qui maior) Ioas:
Occubat Amasias natoque relinquit habenas.
Asarias Iudae moderatur frena, Menaemus
Samariam regit: hinc regni moderamen Iothas
Accipit Hebraei , post quem nequissimus Achas
Imperat, et frustra Assyrio se iungit amicum:
Vltimus Hosaeas Samareae sceptriger orae
Imperium amittit, peregrinos tractus in agros.
At pius Ezechias Solimaea Rector in urbe
Pascha vetus celebrat, Sanheribo salvus ab hoste,
Incidit in morbum: certae sed signa salutis
Isaida monstrante capit ter quinque per annos.
Impius imperii suscepit frena Manasses
Captus ab Assyrio , mox et dimissus ab illo
Restituit sacros cultus: huic filius Ammo ,
Successit breve tempus: ab hoc octennis Iudae
Rex fit Iosias , Beli qui destruit aras,
Et festum paschale colit, seque ingerit armis
Niliacis , ictusque cadit: sed Ioacha natus
Imperium capit, et fatis Ioachimus iniquis,
Quae toties cecinit Ieremias omnia surdis:
Donec Sedechias rapitur Rex ultimus orae.
QVae quondam rapidis aboleri carmina flammis
Iusserat, Andini gloria prima soli.
Fallor? an harc nostro revirescunt denique saeclo
Carmina! de domini funere rapta pii.
Scilicet haec etiam manes delira senectus
Virgilios nobis, Ovidios que refert.
Virgilium superare nefas, aequare Deorum
Munus et Aonii gratia rara patris.
Tu tamen hos ipsos, si non Hebraeide vates
Exsuperas, aequas Nicaodeme tua.