Felix ingenium tuum, Ioannes,
Suas delicias vocant Camenae:
Te multum cupiunt fovere semper,
Quem solum studiis bonis dicarunt.
Has si temnis, inutilesque dicis,
Iam poenas dabis, et quidem severas.
Idcirco caveas, ne sis protervus,
Immo ipsas veneraberis per aevum:
Quis Dii comiter assident, Deaeque,
His sales nitidi, facetiaeque.
Has laudi fore deputa iuventae,
Nec non praesidium tuae senectae.
Nam servant decus elegantiarum,
Miscent gaudiaque omnium leporum.
Qui contra tibi suadet, alterumque
Proponit studium, pecunias've
Venari monet, et beatus (inquit)
Mercator poteris sub orbe haberi:
Noli credere. nam sinistra dicit,
Instillans placidum tibi venenum.
Usuras homines in orbe multi
Exercere volunt: quid illi habebunt
Lucri? nil nisi conscientiarum
Suarum stimulos graves frequenter.
Aiunt, est Dominus negotiator:
Verum, sed stomachum facit, movetque
Bilem, commoda proximi quod ipse
Mercator negligit, suumque tantum
Quaerit. Foenora foenorum subinde
Fiunt, quo nihil est in orbe peius:
Praeceptis sophiae sacrae neglectis,
Auri dulce putant habere multum.
Haec mentes hominum regit voluptas,
Quos nil congeries opum iuvabit
Sed mentis pietas, amorque Christi.
Quare te moneo, puer Ioannes,
Musarum in tenero sinu quiescas.
Quam insit divitiis dolo paratis.
Quisquis te à studiis vocare tentat,
Felices mihi mortales, nimiumque videntur,
Felices nimium turba beata sumus.
Omnibus in Christi siquidem vineta vocari
Contigit, et sacro posse labore frui.
Ille sed aeterno longe est felicior aevo,
Ille etiam superum praemia digna feret:
Cui tota vita sit Christi vinea curae,
Vitiferum fida qui colit arte solum.
Non operae ullius qui, pertaesus've laborum
Agricolam sese gaudeat esse Dei.
Scilicet aetheream contendere quisquis ad arcem,
Quisquis cum superis astra tenere volet:
Huc, decet, incumbat: sollemne incuset, et aestus
Et sibi commissum quam bene tractet opus.
Hinc mihi Zacharia tu felicissimus omnes
Ante alios homines, saepe vocandus eris
Huius non solum quod sis operarius agri,
Quod non haec solum vinitor arva colis,
Quin alios, ô divini fidissime mystes
Verbi, ad vineti rura vocare soles.
Accersisque omnes, fidum hortarisque laborem,
Atque omnes Christi vina sitire doces.
Et quoniam sacros semper versare libellos,
Christique historiam voluere cura tua est:
Haec etiam placeat, quae è sacris Vinea scriptis
Ziegleri studio dramate versa tibi est.
Nam gelidis dum agimus tecum sub piscibus annum,
Pestis et exilium cogit acerba pati,
Zieglerus fessas sinit haud torpescere Musas,
Nec iacet in multis fracta Camena malis.
Ipse Evangelicas solitis transformat iambis
Historias, semper scripta sacrata canit.
Accipe sollicito quos scripsit tempore versus,
Accipe, pene domi carmina nata tuae.
Nam qui es Pieridum non ultima fama sororum,
Te huius patronum Dramatis esse decet.