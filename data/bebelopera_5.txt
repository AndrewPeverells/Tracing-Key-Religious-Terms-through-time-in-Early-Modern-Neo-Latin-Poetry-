Accipe nobilium specimen Conrade virorum
Quae tibi magnanimo nostra camena dicat
Invenies brevibus suevorum grandia gesta
Quae quondam uberius scribere mente sedet
Inveniesque tui vel sub iuvenilibus annis
Principis invicti, gesta, trophaea, decus
Historicos etiam non omni parte placentes
Quos odium traxit, mulsit et ipse favor
Quod si grata tibi fuerint habitura favorem
Plurima post scribam plus placitura, Vale.

Iudicio caeli dominantur in orbe suevi
Nunc ubicumque geri res publica proelia quaerit
Ordine primus erit, gladio vult primus haberi
Moreque signiferi primus in hoste ferit
His nomen terris Bogudis dat regia proles
Graecus Avar pecudis de suevis more litatus
Nobilitant veteres germanica foedere Drusos
Marte sed ancipiti, sed multis cladibus empta
Quis meminit victum sola formidine Rhenum?
At nec germanus natura prodere novit
Hinc spurius soleat prodere si quis erit
Italiae victor severina stirpe Robertus
Sigmundum Australem sensit in arma ducem
Ter proceres veneti bello petiere tridentum
Ter victi, et victus ecce Robertus adest

Contra quendam pseudopropheten. Carmen
Carmen contra detractorem regiae maiestatis.
Germani sunt indigenae.
Pellege Caesareas laudes et Teutonicorum
Langi maecenas, praesidiumque meum
Non vulgata quidem nec conculcata videbis
Talia, quae possunt remorari Caesaris aures
Omnia iam dudum (fateor) cui debeo iure
Pro tantis meritis, officioque tuo.
Munera non habeo, cum sim pauperrimus ipse
Cum nequeat nummos, carmina mittit inops.
Quod si me versus possunt ostendere gratum,
Cantabo laudes (dum mihi vita) tuas.
Atque tuum nomen numquam ventura silebit
Posteritas, famam si mihi fata dabunt.

Ter proceres Veneti bello petiere Tridentum.
Ter victi et victus ecce Robertus adest.

Donasti lauro rex augustissime vatem
Hinc tibi devinctum meque perenne facis.
Unde tuam laudem si me dignabitur ullo
Nomine posteritas, saecula nulla silent
At quoniam tenui nequeunt tua facta referri
Carmine, quae poscunt ex Helicone deas,
Et vix Maeonides possit describere cunctas
Virtutesque tuas martigenamque manum
Sufficit in praesens meritas tibi dicere grates
Versibus incultis, imparibusque modis.
Attamen haec merito tibi nos debere fatemur,
Ut tibi sit compar nullus in orbe ducum
Iustus Aristidem, superas bonitate Metellum
Pace Numa, in bello Iulius alter ades
De cunctis certare libet virtutibus uni,
Romulei cedant Argolicique duces
Vive vale gaude basileus fortissime regum
Et tibi cunctipotens vota secundet, Amen.

Desine falsidica vulgum seducere lingua
O asophe, occultum non tibi dii reserant.
Allatras populum gaudens miranda profari
Ut sis conspicuus famigerumque decus.
Et nisi mentita est scriptura theologa cuncta
Iudicium extremum dicis adesse brevi
Declamas publice mendax et pseudoprophetes.
Ut sis de caelo praecipitatus heri
Imperium senas intra Germania fortis
Perdet olympiadas, fronte severus ais.
Quod si non intra hoc tempus deperdet, habebit
Mille annos ultra vel ruere ipse nego
Unde superstitio haec, aut spiritus iste profanus
O Asophe inflatur, daemonicusque furor?
Namque suis Christus momenta et tempora scire
Non ait est vestrum, scire nec ullus habet,
Consiliumque dei nec perscrutabile cuiquam est
Urbene scripturae te docuisse solent.
Iamque diu sancti mundo cessere prophetae
Quis cum dii soleant mystica verba loqui.
Nunc nisi merdosi nascuntur in orbe prophetae
His Pluto inspirat, praestigiosa strofas
De imperio dicam, meritis virtuteque partum est
Consensuque pari catholicique gregis
Et quod relligio peperit, quod denique virtus
Hoc durare quidem posse perenne reor.
Assyrios, Medos, Persas, vel regna Philippi
Allegas frustra, cum Cecrope Aeneadas
Quos non relligio traxit, sed vana libido
Regnandi et sortis luxuriantis opes.
Interitum quod si nobis fortuna minari
Possit, et ignavi seditione duces.
Hoc tamen incertum est cunctis mortalibus, unquam
Immineat, vel quo possit adesse die
Vade cacatum igitur false et merdose propheta
Elleboro et merdis ablue saepe caput.
Insuper immemorem non esse decere memento
Mendacem, verbis verba quadrare decet.
Stare diu imperium iam narras posse apud ipsos
Teutonicosque viros teutonicamque domum
Affore qui pridem supremi iudicis horam
Dixti, dic possunt quae aedificare fidem.

Desine mordaci regem taxare camena
Detraxisse cave stulte poeta precor.
Rex meus est fortis, est servantissimus aequi
Virtutum splendor imperiique decus.
Quid memoras consulta patrum, quid verba senatus
Qui propriis semper consuluere bonis.
Qui si respicerent regis quoque commoda regni
Et si quod debet caesar habere, datur
Tunc aquila invicta ad Seres penetrabit et Indos
Sic consulta patrum rite iuvare queunt.
At sua dum cuncti procurant commoda, cuncti et
Velle suum soleant legis habere loco
Inque sinu foveant praedones atque latrones
Legibus excussis Caesaris atque iugo
Dumque aquilam implumem temnunt, dum quisque laborat
Extrahere huic pennas, et spoliare macram
Non tibi sit mirum (namque efficit omnia non rex
Solus) si totum concidat imperium.
Vis priscum revocare decus si sancte senatus
Pellere vis hostem finibus ipse tuis
Redde prius pennas, sed quas Iovis ales habebat
Dum stetit imperium, consulere inde potes.

Iuris et aequarum vir consultissime legum
Petre inter raros connumerande viros
Eloquii princeps, et quam facundia grandis
Conciliat ducibus Caesarioque viro
Quodsi nil nisi limatum vel Apolline multo
Excultum, et si sit posteritatis opus
Iure tuas possit doctas accedere ad aures
Cui nisi doctorum scripta probata placent
Attamen ad sacras nunc affero Apollinis aedes
Primitias tenuis quas mihi musa, dedit.
Quas Helicon si non ex omni parte polivit
Et desit scriptis lima severa meis.
Assistens rogo, si fas est maledicta tueri
Te gere Aristarchum, pessima quaeque secans.
Dicito (nam nosti) critico incursante severis
Morsibus, o caveas oro quietus abi
Flaccus nonne refert Venusini gloria ruris
Undique perfectum vidimus esse nihil
Dormitare bonus quandoque videtur Homerus
Marco Arpinati. Zoile saepe tibi.
Semper et haud vigilem scripsisse Platona magistrum
Sentit Aristoteles, philosophosque senes.
Sic ego vel merear non omni ex parte repulsus
Teutonica saltem a posteritate legi.
At nostras aliquid nugas si tu esse putabis
Iudice te vel non barbarus auctor ego.
O mihi quam multum tribuam, quam pectore laeto
Efferar, et coccyx laudis amore canit.
Namque probari dulce mihi est, sed deque probato
Si mea iudicio musa probata tua est.
Nobilitant veteres Germanica foedera Drusos.
Marte sed ancipiti, sed multis cladibus empta
Quis meminit victum sola formidine Rhenum

Dant animos Rheni gelidis quod fugit ab undis,
ullane posteritas credet, Germania quondam
illa ferox, populis quae vix instantibus olim
principibus tota poterit cum mole teneri,
Iam sese placidam praebet stilichonis habenis,
Ut nec praesidiis nudato limite tentet.
Expositum calcare solum
sublimis in arcton
Prominet hercynae confinis rhaetia silvae.
Quae se Danubii iactat Rhenique parentem.
Ultraque Romuleo praetendens flumina regno.

Ullane posteritas credat Germania quondam,
Illa ferox populis quae vix instantibus olim
Principibus tota poterit cum mole teneri,
Iam sese placidam praebet Stilichonis habenis,
Ut nec praesidiis nudato limite tentet
Expositum calcare solum

ingentia quondam,
Nomina crinigero flaventes vertice reges,
Qui nec principibus, donis precibusve vocati,
paruerint, iussi properant segnique verentur,
offendisse mora
Ullane posteritas credat germania quondam,
Illa ferox, populis quae vix instantibus olim,
Principibus tota poterit cum mole teneri.
Iam sese placidam praebet Stilichonis habenis,

Illi terribiles, quibus otia vendere semper,
Mos erat et foeda requiem mercede pacisci.
Qui nec principibus. donis, precibusque vocati,
Paruerant etc.

Creta dedit magnum, maius dedit Africa nomen.
Scipio quod victor, quodque Metellus habet,
Nobilius tribuit domito germania rheno,
O bone num ignoras missa est a caesare laurus,
Insignem ob cladem germanae
pubis et aris
frigidus excutitur cinis,
At tu transcendens germanice facta tuorum,
Iam puer auricomo performidate Batavo,
Grande cothurnati pone maronis opus,
Territa quaesitis ostendit terga britannis.
Cedant Druse tui cedant Traiane labores
Vestra manus dubio quicquid discrimine gessit,
Transcurrens egit Stilicho.
Sed neque te imbelles Indi, mollesve Sabaei,
pigmeive breves rapiunt verum accola rheni,
gens durata gelu genus insuperabile ferro,
Quod toties romam, tum cum ditione premebat
Europae Libyaeque urbes Asiamque minorem,
terruit, hi superant Parthos Thracumque furores.
Quos martem genuisse ferunt, hi spicula torquent,
penthesileaea non inferiora securi.

Flava per ingentis surgit Germania partus

Hanc olim bello quam scanzia miserat hostis,
Dicitur a longis ea Longobardia barbis.

O mea progenies dulcissima, teutona pubes
Accipias matris tristia verba tuae
Illa ego terrarum domitrix, legumque verenda
Impositrix olim gentibus innumeris
Cuius victrices aquilas, victricia signa
Pertulit eous, occiduique duces
Cuius et imperium tremuerunt omnia regna
Servivit gallus, Romulidaeque viri
Lugeo nunc merito, dura cervice parentem
Quod me nunc proceres temnitis atque duces
Nam Venetus populus, non iure aut foedere motus
Imperio invasit debita regna meo
Vulneribus quaesita meis et possidet arva
Histrorum, et segetes demetit Italicas
Haec repetens forti nunc caesar Maxmilianus
Milite, metatur castra per Italiam
Felicique manu summis in montibus arces
Subiugat, atque urbes sub dicione tenet
De Venetisque actum foret, auxiliis modo vestris
Adiutus vester si dominus fuerat
Quem nunc deseritis, dum commoda, gloriam, honores
Nominis antiqui iura referre licet
Quis furor o gnati? quae vox tam dira? nefanda,
Quae tantum potuit consuluisse nefas
Heu mihi quo patriae studium? quo decidit ardor?
Nobilibus quantum degeneramus avis
Classica quin sonitent, et ad huc Germania in armis
Fulgeat, imperii quo reparemus opes
Aut male negligitur quaesitum sanguine multo
Maiorum imperium, gloria, fama, decus.

Quid iuvat a puero sophiam studuisse frequenter?
Rhetoricen, leges, iura sacrata patrum
Nobiliumque ducum pueros, et pignora cara?
Quid prodest nobis instituisse bene?
Quid lustrasse, iuvat me te Germania mater?
Regna Boema simul? Galliam et Italiam?
Quid castella iuvat? legio quid? Baetica quid te?
Anglorumque solum quid peragrasse iuvat?
Quid iuvat et reges me me obstupuisse loquente?
Omnibus acceptum quidque fuisse iuvat?
Imperii proceres quod me luxere per unum?
Illustrisque duces quid iuvat et comites,
Mors titulos famam, mors laudes, gloriam, honores
Ingenium, eloquium. despiciendo rapit,
Mors hominum curas, nisus et inania vota
Ridens. conculcans, cuncta profanat atrox.
Pallidus en iaceo nulli iam gratus in orbe
Omnibus acceptus, qui prius ipse fui,
At iuvat hoc miserum, virtutes quod venerabar
Hinc mihi confido conciliasse deum
Dilige virtutes qui vis obiisse beatus
Cetera sunt fraudes quaeque sub orbe placent

Arlunum genuit, fovit me Suevia, quaeque
Fecit honoratum, quae sepelivit humo
Sed quia humo me contingit dilectus amicus
Hiller Ioannes, hoc iuvat atque placet
Qui collega meus mecum vigilavit ad horas
Et coluit mecum cum probitate pium

Si vidisse iuvat quem nomina clara virorum
Petrum Arlunensem contegit iste lapis
Quod si cana fides, sollers prudentia, virtus.
Differrer mortem, gloria, fama, decus.
Immortalis erat, cornicis vivere dignus.
Longaque tithoni saecula dignus erat.
Sed cum fata vocant. cunctos mors improba raptat
Omnibus et nigras inicit illa manus
Et quia vir tantus, numquam revocandus abivit
Tam quoque mutescent ora diserta viri
Plangite direptum civilia iura patronum
Et decreta patrum pontificumque nomos
Solverat hic dubias lites, prudentior alter
Nec fuit in causis consilioque ducum,
Hic fuit eloquii, peiqw facunda latini.
Mellifluo novit cum Cicerone loqui,
Huius ab occasu notescit solis ad ortus
Eloquium atque ursis Arctophylaxque tuis
Caesaris orator, reges devinxit iberos
Perculit externo regna britanna solo
Hoc sine nec reges tractare negotia sueti
Imperii causis omnibus intererat
At nil profuerant honor, et decus atque diserta
Verba, quibus mortem flectere nemo potest
Hinc sapiens coluit virtutes relligiose
Cum probitate pium, cum pietate fidem
Subsidio quarum sublimia regna petivit
Sit requies animae, care viator abi.
Haec tibi Gregorius curavit, Petre Iacobi
Lamparter, tibi qui dulcis amicus erat.

Qui canonas novit plus quam romana palaestra
Legeque caesarea Papinianus erat
Tullius eloquio, cunctis virtutibus auctus
Hic Petrus Arluni gloria summa iacet.