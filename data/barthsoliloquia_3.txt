AEtate cum te Praecipitem rudi
Rerum supinus Turbo volucrium
Efferret, insanae ferocem
Praepetibus furiis Iuventae;
Iucunda semper, nec dubia, gravem,
Mansura ceu semper fidelis,
Ambitione rotam novaret:
Stabas proterva mente minax super
Sublimis ausu provocabas,
Ceu famulam, generose Vates.
Stetit superbae pompa diu Lupae,
Vistque florem laticomum sacri
Falce fera gravido minari.
Ille, insolenti fulgure fervidus,
Spernebat omnes undique flosculos,
Non more naturave pravus,
Sic fastuosas Ingenii faces
Late efferebat per veteres Libros,
Ah sanius, Libris relictis,
Ipse sibi, Puer, excolendus.
Nomen professus, temneret improbae
Famae labores, dedicando
Fertilibus sua dona Musis;
Togatus ultra Publica commoda,
Mox praesuturus ditiorum,
Officiis Procerum Paternis.
Verum ille cunctos spernere pertinax,
Et otiosarum ebrius, ah male,
Blattiferis Criticum papyris.
Quam saepe Patres Relligiosior
Invasit ardor, frangere nubila.
Mentis superbae, et luce clatra,
Flexit volantem saepe gravis Cato,
Retroque pressit: sed violentior
Ut pulsa deducto sagitta.
Institit in sua vota nervo.
Omnes suo uno iudicio impotens
Spernebat auctor, non solenti
Scripta novans Veterum decore.
Hinc imputatis ingenio arduo
Bacchata priscorum Latinum,
Per Proceres, mea Cura, Graios,
Acumine acri, Iudicio bono,
Censuram adegit, qua rudis orbita.
Unum aliquem meminit redisse.
Examinatis mille Recentium,
Libris Sophorum, quis labor improbus
Recepta, iam saeclo probante,
Hinc et relictis milibus in vicem.
Antiquiorum, non sine plausibus,
Prognata, moles haut pudenda,
Lux alta famae nec medium dedit,
Maiusque nemo: Nam vetustis
Si nova facta domi, statera.
Expendere adsim iustifica, super
Volumina, ingenti apparatu,
His alia in facili additurum.
Ut ceterorum lubrica nomina,
Scriptorum in isto carmine non locem,
Lux opera reparata nostra est.
Pars publicatis floret adoreis,
Ah termino sisten da suo procul!
Vel hinc decebat promptiori
Pars maxima inter non faciles situs,
Cum mente reclini, relictis
Litterulis, Sapientiam Auctor
Dicare tendo, quod super est viae,
Vitaeque, terrestri Labore,
Frangere diam aciem rebellis.
Nam versa tandem Sortis, amabili
Et axe perculso vagantem
Destituit revolutus Obiex.
Sic eun dum est per mala tempora,
Ut mens vocantis doctior Auguris
Egregium meminisse Signum.
Divine vindex, REX animae meae,
Palantem in atris qui latebris diu
Tandem, relata luce, densis
Te Gratiarum prodigus Actibus
Adoro pronus: Culta tuis dabo
Altaribus, spretis caduci,
Carmina, praepetibus susurri.
Ut liberati noctibus impiis,
Prorsus nitentes alto Olympo
Ferre oculorum acies queamus.
O Mentis almae Lux nivea, o potens,
Expellere Orcini tyranni
Mille dolis gravidos furores:
Te, Trinitas immensa, mihi advoco;
Sis, Alma, praesto, meque tuum tibi
Ut gradiens, tua Regna tangam.
Aeterna ubi iam solvere carmina,
Cum caelicorum rite queam choris
Tibi angelorum; Qui beato
Perenne ducunt in liquidis Rosis
Aevum; Parentes socii mei
Ter sanctum, io , ter sanctum in altis
Concelebrant adytis IEHOVAM.
Resuscitato corpore nobilis,
Ebur decorum mille cultis
Sollicitans, sacer ales, Odis,
Iessaea pulsem nablia; tempore,
Terrena visum culta ab alto
Venerit Abramides Iehova!
Ut spes parentum, FACTUS HOMO, DEUS
Mactaris; ut de Morte redux. super
Duxerit Orcigenum Draconem.
Ut per volantis omne latus, Salus,
Profecta mundi, Sancta coegerit,
Caelo replacato dicanda,
O Sancta, duc me per mare, Trinitas,
Tenebricosis fluctibus invium:
Ut tandem amato, fracta longum,
Portu Animae subeat carina.
Via illa sola est: Vita procul vocat
Colenda caelo; da vocantem
Mente sequi nitida, Iehova.

INcerta, vario quae voluta decursu,
Rotam, vagantem ubique, nullibi sistis,
Tandem ne, saeva, dira, barbara, immanis,
Sata nocte pulla, Cerberi orta de spumis,
O Luce cassa, et o Vocabulum nudum,
O Nulla rerum in censibus, sonus solus:
Tandem ne te vicisse rere, Fortuna:
Caputque nostrum non sui satis compos,
Tibi subiugasse; quod specus Avernales
Rimata fan do, turbidas quatis Poenas?
Vicisse vero rere? nos tuum contra,
Sacri furorem, caelicumque Paeanem,
Portu potiti nunc canemus optato.
Facies pericli nulla nos gravat porro,
Qui nando pontum vicimus, stetit circum
Caput trementis impiata tempestas.
Epinicion gratante solvimus mente,
Eiusque Curis, eius Unici Curis,
Qui nos redemit, qui proin desalvabit,
Cum Patre Spirituque reddimus Sancto
Quod si imbecilli non satis potest versu
Vis explicari Numinis Salutaris,
Precor ipse Christus suppleat suas Laudes,
Infantiumque solvat ora plectrorum.
Non nova probatur, Veritate gestorum
Res esse, linguas fauce solvere haerentes,
Et eloquente lucidoque sermone,
Elingve pectus, exsonumque, mactare.
Tormenta cuncta qui loquendo contrivit,
Licet alta caesa, lingua, secta radice,
Cultros nefandi tinxerit Secutoris.
Hoc demite omnes, dixit, hoc sua dudum
Descende iugulum, Lictor, atque dissectis
Arguta fibris, palpitantis incassum,
Rimare Linguae plectra. Nil nocet Christum
Caruisse lingua praedicantibus mystis.
Nec furor abibat hosticus; iubet Praeses
Penitus latentis exsicent fibras plectri.
Evulsa lingua est intimae e sinu sedis,
Christum professa millies modis mille.
Scalpella saevi tortuosa sectoris,
Scrutatur unci lamna candicans ferri,
Stridente tenuem combibens gula rorem.
Exusta vis cruoris in sidens fauci
Vix ille tantum commoratus, ut saevi
Telum latronis igneum expediretur,
Non est loquendum, video, dein de Romano,
Sed est canendum; dixit, et gravi miscens
Elingve carmen scandit aetherem summum,
Caelo secutum laudibus suum auctorem.
Stupet profana Concio, tremit Praeses,
Satellitumque foeda vis Canum frendet:
Nec defuere , patente miraclo,
Percussit Animum Cura Lucis aeternae.
Quos lingua nequiit salva ducere ad IESUM,
Hos locus inanis multivertili plectro
Nil non, potenti cuncta, sic leve est facta.
Sic ora laudes in soluta divinas
Eloquia Vitae, Vitam et in sonis Vitae
Docet institutor Almus omnium, Christus.
Facundiae nunc Regula alma contemnit.
Infantiumque more vara nectentum,
Rectis, ab omni dictionis argutae
Procul nitore ducimus strepens carmen.
Nec flosculorum Cura Tullianorum,
Nec Umbriae Cala briaeve nos prisci
Sales morantur. Nil quidem nigrae quivit
Fortuna Sortis expulisse de nobis:
Memoria rerum sit perempta multarum.
Ut atra, Vento mugiente, Tempestas
Percellit Animos; undique imminens leti
Facies paventes deprimit, velint nolint,
Proinde nil mihi attulisse, laudando
Auxilium ob ingens, gloriabimur, Christo:
Sed cuncta in acie carminis, licet vilis,
Reperisse coram; Lingua ceu, vigens olim,
Nec dubia res est, qui pericla dispellit,
Et fundo ab imo clamitantium Vota
Mortalium, exaudire velle iuravit,
Is ipse pepigit; sacra se pu contra,
Heroes altae maximi Vetustatis
Prona dicarunt mente; cum malis victis
Stupuere Sortis absonae Chaos stratum.
Placuit Iehovae carmen, et suis Laudes
Nam sola victima illa superat accepta,
Deo parenti. Quid, luti genus, contra.
Caro tot alta possit opera Tutoris
Reponere almi? Cor iubet Pater Sanctum
Nec otiosus interim premat pulmo
Benefacta Domini: Voce sed sonans clara
Illustre Carmen ordiatur ex imis
Animae medullis sacra progerens Verba,
Modulata dium versibus sonum iungat.
Harmonia laudum sic Magistra caelestum
Orbem novenum temperat; gravi accentu
Miscens acutum; mille dum tonis pollens
Mortalibus maiora concinit dictis.
Haec inter ingens Chorea, plausibus plenis,
Moderatur astra, et igneos globos Caeli,
Iuvenum nitentum: Machina omnis immenso
His tertii terrestre nominis Regnum
Accinere iussit Rector, ut sacris dudum
Raptum e periclis sistit ad Choros Caeli
Hominem canendo. Qualibus potest dictis
At illa, celsos quae per Orbium motus
Sublimium, concordia, expedit carmen,
Vix invenitur in caduca sectantum
Praecordiis, ah nullibi, virum, constans.
Quaerendo quas amittit, atque disperdit
Servare pugnax. Ceteri suis quisque.
Dant occupati querqueras Deo Curas.
Nam qui Deum, ipse se ut coli Patres iussit,
Inter notari. Quot reperta sunt Vitae
Genera exigende, tot Deos facit Mundus.
Suus cuique vel Labor, vel Eventus,
Spretis Parentum traditis, adoratur.
Bacchatur alta voce, qua forum torquens
Sibi litigantum commoda astruit damnis.
Alter cathedra vix potitus, in Templo
Suo ferocit Eloquentiae Lucro,
Quid reliqua dicam? Tot sub absonis contra
Sua puncta pugnans artibus procul Mundus
Laudes Iehovae spernit, et suo Numen,
Pauci ut relicti, qui quid utile huic Vitae
Momenta caeca, nocte quae mala celat
Ventris libidinisque coniugum, Cura.
Labatur in se, non tamen gregem Christi
Vel attonabit. Ille quatuor sparsus
Per angulares Orbis ultimi metas
Laudat Parentem, spe potens futurorum;
Fidei Probatus, haud sui uspiam discors,
Ut in volutus Spe Fideque bacchantis
Furias Averni mente proterat sancta.
Huic Christus ipse, iudicis thronum iuxta,
Patronus adstat; lacrimando sementem,
Colligitur ex sese, et, viam premens Patrum,
Dormitum in alta Conditoria abscedit.
Sed breve sepulcri ius pios tenet terra;
Aderunt venusta fronte mox, Deo pleni,
Quo blatta nulla, latro nullus escen det,
Non fur, sinistra promptior manu. Verus
Thesaurus ille est, non sub antra defossus,
Caeca antra terrae, ductiles nec in Seiros,
Aerugo non hunc, non edet situs teter,
Benedicta Domini Gratia innocem servat.
Hanc ipsam, in ista valle dum vagi casus
Morantur homines, dia nos celebratum.
Vitae indigere noscitur, Bona, adsignans,
Vestem atque Victum, Tectum, et his pari censu,
Ut ne his parandis plus minusve deliri
Aeterna, capti mente, derelinquamus.
Ventura Vita, quis sine haud potest vivi.
Caelestium modo occupemur inprimis
Ante aeviterna, ne excidamus ambobus.
Et tu ipse in eius pars quota ordine exsistas,
Tu qui, potente mente nobilis plectri,
Modo ista, Vates, occinis tibi soli,
Retro caducas segregans tibi curas;
Honora Virtus commode perennandam:
Ut Christianus, ut Deo sacer, Vates,
Liber periclis, omnibus malis liber,
Illustre iungas, barbitum ad novam, Carmen.
Vel te in venustus auferat procul Fastus,
Splendore Rerum, vocis aut sono picte,
Domini secundum iussa et ordinem sanctum,
Sta claudicantis Regulas premens Versus;
Sibi syllabarum se ordo laesus accuset.
Mortalitatis haec enim Labor secum
Supinitate perditus sua, portat.
Quicquid serenus Spiritus favor Sancti
Auctore cuius fonte, perperen nante,
Venit omne Vita fert bonum quod humana.
Sis, Christe, praesto; Solus haec loquor mecum,
Sed te audiente; cedat hinc procul turba:
Solatur istic me meis, Deus, verbis.

ILLustres Heroum Animae, quas si deris albi
Posteritas, Iovis invidit, Saturnia, regnis;
Relliquiae saecli, puro radiantis ab auro:
Accipite hunc socium, Vatisque in nomine casti
Come Serenatos rica meliore capillos,
Teque aevo iam redde tuo, et mortalia vise.
Ecce Antiqua redit, sopitis, Gratia, bellis;
Et pacem curva, gladii, pro falce, precantur.
Iungit equos festiva, et, Circo primus in alto,
Quadriiugos Veneto delassat Schemate currus.
Quos quondam undanti pavit Bellona cruore,
Nunc luxum meditantur, Equi: Nec carcere diro
Floret Agon, Vestaeque vehunt pilenta ministras.
Sed quid ego haec vanis fin gens Emblemata Musis,
Verum ingens latebris obscuri carminis abdo?
Christus adest, magni tremuere Palatia Iani;
Egregius Paci, Bello clarissimus Auctor,
Saxonides, sua Iura, suis data civibus Arma,
Detrahit ipse manu; sertumque nitentis Olivae
Induit in Laurus, et pro castrisque tubisque.
Non ultra saevis Tyrrhenus hiatibus Augur
Martia fulmineis in flammat Proelia bombis.
Nec bissena boum concussis tergora palmis
Barbaricos animant, infan da in bella, tumultus:
Cantat Epos; Risuque hilari convivia curant,
Et Como, Proceres. Mediis evulsus ab armis
Lene sonat liticen, laetaeque per oppida taedae
Suspendunt Aulaea, viris spirantia vivis.
Cum domitis invecta Getis, Poenove subacto,
Roma potens in equis Capitolia celsa petebat.
Albi quadrupedes, albatus in agmine denso
Consul adest, gremioque Iovis cupit in dere Virgam.
Annibal, ad portas quam cum stetit inpete lasso;
Et septemgemina tonuit sacer Ignis ab Arce.
Verum antiqua velis quid Romae evolvere saecla?
Saecla, modis varias variis simulantia palmas.
Deteriora sequi fictae cunabula Larvae
Cogatur: Sunt nostra domi Germanidos acta,
Vel nunc, cum densos Europae in carmina Vates
Attonuit Princeps, caelesti e sanguine, SAXO:
Cui par ingenio Genius transscripsit Honores.
Ipse, procul superans magnorum gesta Parentum,
Omnia praeteriens maiorum gesta superstat;
Nec se dignum aliquid, nisi se, videt. Integra dudum
Pax Aulae Proceres, Pax alti culmina Regni,
Pax populum, et laetis pro Nobilitate coronis
Exercet studia, et festis dominatur in arvis.
Ipse polo haud quidquam Genitor moralibus almus
Exonerat terris, liquidoque affulget Olympo.
Ante alios Proceres puris altaria curat
Iustitiae manibus, veteresque instaurat honores,
Cognatis mihi iunctus avis, Einsidlius Heros.
Ille colit; bellique domum revocatus ab aestu
Mitia in egregiis consumit tempora cultis.
Sic teneros inter flores, cunabula dulcis
Areolae, faciles Phoebum deposcit in orsus
Agre stes inter choreas, et mitia Panum,
Numina, nec durae gratas sibi Chloridos aures,
Nympharumque greges, Pomonaeque uberis arma,
Et, Veneris risus, Charitum oblectamina, flores,
Cura fori, lucrique hilares e faece labores.
Nec tamen haec turpi tabescunt otia sessu:
Sed numeri in numeri Famae cata carmina cantant,
Et vatum in mediis accentibus ardua dictant.
Candida luteolis imitatur lilia granis.
Quos florum in saeclis videt emicuisse colores
Ingerit in versus; seu densa Epigrammata condat
Mente, nec in paucis parum, amabilis auctor:
Fata notis, lepido retegens Anagrammata textu,
Quae Maiae Iuvenis, Adamante incisa perenni,
Scita Deum in vulgus verso dare nomine pridem
Miretur dubitans, Adamantaque damnet inertem:
Talibus in numeris, et rerum pondere tanto
Ilias, et paribus succrescat, Odysseas, ausis.
Nos quoque Musarum dociles huc vertimus artes,
Dum SOLI loquimur. Vel iam mihi gloria prisci
Et fragiles strepitus retum, ingratique tumultus,
urbanumque nefas rescribunt dulcibus hortis.
Non alia est Vitae Ratio securior, et cui
Libertate mera tantum concesserit in se.
Nequiquam populo domitos secessit in hortos.
Non Furia hunc vecors, facilis temeraria Fati,
Ambitiove insana quatit; non mentis avarae
Tristities hilaris, Opulentave vilibus auri
Insons in medio, rerum Natura, suarum,
Deposuit se mater opum. Non aura serenam
Feminei infuscat plausus, non turpis adulter
Rumor honoris, et instabilis lascivia Famae,
Aura rapit, nusquam docti constare, Favoris.
Ille nec Imperio collum servile tyranni
Subicit, aut sceptris crudelibus imminet ultor.
Vanus honos Merito est, nisi quod meruisse libebit;
Maiores contenpta probat, sine more, potestas.
Hactenus in vita duo monstra tenacibus ulnis
Omnia complexu rapiunt stringuntque profano;
Spesque Metusque Animi cruciamina suspendendi.
Spesque Metusque abeunt, utres est quaeque videtur.
Non animum incumbit fusca fuliginis umbra.
Terror, edax cordis, dum barbara classica circum
Magnanimos Equites fingunt immanibus ausis.
Desperantem animum divorum oblivia vexant.
Non ubi plena rudi fudit se copia cornu,
Spes super iniustas levis inconstantia pendet:
Arbiter ad nutus Animus. Nullum aequa vacillat
Cetera qui nigro Livor sale turbat acerbans,
Invidiam innocuis inimicam distinet Hortis.
Cum nihil in vita, fecunda, Calumnia, fraudum,
Possit; abit procul, atque suo sese enecat oestro.
Quem Favor excelsa populi brevis arce locavit,
Omnibus adnutat foliis; nec debilis Euri
Conscius Imperii; quem solus ad ardua duxit
Ambitus, invita Virtute, potenter abusus
Desidia vulgi, mendicatoque tumore.
Urbe alii in media fallendis plurima sanctis
Attonitosque reos lingua suspendere noverint .
Otia sunt, quibus hortus alit, quibus educat hortus
Indociles bellandi animos. Dum prisca retenta est
Sepibus Ambitio, trabibus nec Graecia flavis
Nulla Fori Utilitas, non Rixae inventa protervae est;
Nullus ibi incesto thalamos corrupit adulter
Crimine: Sed pura ceu credita reddi dit ultro
Terra side; sic iura tori sine Iudice habebant
Omnia, in exscripto matrem puer ore ferebat.
Non ibi primaevus senis in sacraria gressum
Intulit ardelio: Cani reverentia menti
Magna fuit. Non Iura foras Gradivus agebat
Non bissena graves tabula exercebat honores,
Aut edicta dabat, mores vitiantia, Praetor,
nec rubrica potens nigri responsa notabat
Saevitiae Masuri. Duae erant vice Legis et Aequi
Hae cum Bissenis ius concessere regendum,
Urbibus incassum Leges scripsere tribuni,
Incassum populus scivit, iussitque Senatus,
Quaeque aliae species impleta volumina iactant.
Ex quo Poena malum vetuit, faciendaque sanxit
Imperium: Humanae restat Moderatio menti.
At nobis mala, quae cunctis est addita demum,
Summa malis, Ars ipsa Dea est: tractamus ut artem.
Sic methodo insana proclamaturus iniquae
Peccatum Lancis, Iuris consultus, inani
Rectum alit in cathedra, ut noceat petulantia docte.
Ut quondam simplex hortensi, Victus, ab herba,
Nec medico in coetu nova repperit Orgia morbi
Cura, rapax pretii: Sic dum nativa vigebat
Iustitia, in nudo stabat tutissima Signo.
Postquam mixta Epulis Europae est Africa, Colchos
Laxarunt Conchae, dominataque protenus Orbi
Luxuriosa Gula est, nec habet discrimina Victus
Dum super est pretii, venduntque Epimenia bulbi,
Erupere situ Morborum exercitus, et cum,
Sic postquam variis educta est urbibus aequi
Regula, confusumque Chaos ars coxit in unum,
Nusquam Iustitia est, scelerum infandissima regnant
Nomina; nominibus dominatur Stellio in ipsis,
Nunc etiam Poenis Luxus sese imputat; et cum
Lex hominem aequa merentem excuriat, improbus adstat
Excoriatque interpres, et exigit Acta Voluptas.
Pars alia, ad pretium peccando, ditia condit
despondet Noxae. Non haec intelligit horti
Innocuus custos. Procul Hunc civilla migrant
Crimina; dum nescit vacua quid in Urbe geratur,
Subtrahit intrepide fecundis Otia curis.
Urbani ingenii: Quot non excogitat ille,
Pergula sesquisenem vincit quem Nestore triplo.
Si fora sollicitas; vel sanctum in Legibus Aequum,
Purpureis latet in tunicis Reverentia Recti.
Vulturii expansis tres rostris ilicet adsunt.
Interea puri gens exsulat arbitra Iusti;
Fitque Sophus pretium, torquentis Iura, Sophistae.
Scilicet heredem dum perdere nemo fatetur,
Gratus adest Sancti Genius niti dissimus horti.
O felix tutela animi, qui iura secundum.
Vivere Naturae, et parvo contentus abire,
E rerum potuit tenebris, volventibus in se!
Norit Avaritiae, finemque imponere Curis,
Ambitione procul, fidi cui Regia pollens
Bibliotheca animi est: Qui per seita omnia prisci
Temporis incedens, tranquilla mente Senatum,
Indigetes; quorum ad nutum suae nomina vertens
Se colit ante omnes hominum; sibi praestitit ipsi
Egregio Christum intuitu. Quae sacra relaxant
Officia, in numeros sibi digerit, Otia, certos;
Unius alteriusque probabile pectus Amorem.
Constituens verum. Sic fortunae omnia fallit
Fulmina, Ridet opes, Luxum pede proterit acri;
Celsus opum, quas blanda sinu Natura ministrat,
Nec quaerit sua dicta coli; se candidus intra,
Quod loquitur, de corde mero, de sensibus imis
Promit, et in nullo mentita vocabula versat.
Praetereunt talem vitae discrimina mille,
Plenus adhuc dulci conviva recedere mensa,
Iucundis cupit illecebris, sine deside questu;
Nulla canit superis strictae convitia vitae,
Nec timidam in miseris animam post fata relinquit
Saeva dies, stupidusque sui dolor. Optimus heros,
Egregium in tumulos carmen felicibus addit
Auspiciis, sua cum descendunt serta, secutus
Tramitis eiusdem periter, sine Crimine Vitae.
Compositae mentis titulum: procul impia volvunt
Agmina mortis aquae, fert hunc Victoria caelo.

POmpa quid aeternos peritura mortalis honores?
Quid rapis in fastus Lumina Sancta tuos?
Cedite Purpurei Gemmata Palatia Reges,
Flecte procul cultus, Aurea Roma, tuos.
Nec Genium in Luxu Barbara Gaza capit.
Rex Regum placido venit in Capitolia passu.
Signa procul rerum huc Publica Vita movet.
Non iam Sceptra terit Latiis Victoria Peilis,
Ignis, et elatae florens custodia Palmae,
Quaeque domum Laurus Caesaris apta tenet.
Poplite ceu flexo cultis praesepibus adsunt,
Unde oritur rebus reddita Vera Salus.
Signaque ab Euphratis bis repetita vado,
Tigride proiecto, Scythicique horrore tropaei,
Vallis Idumaeae Tibris adorat aquas.
Nempe premit Vatum docili praesagia cultu,
Cassa fides Regum, famulas Orientis habenas,
Fraude, dolo, insidiis, Impia Troia regit.
Subdita caerulei declinant lumina Galli,
Victor et in captis Ariovistus adest.
Nec gener in lacrimas dat tibi, Iule, caput.
Non geminos domuit clades repetita Philippos.
Actia nec Phario Rostra cruore madent.
Ut tener in mundi veniat Spectacula Luxus,
Purpures phaleras, et Ephippia, Christus, ab auro.
Deicit ad cultus, mitis asella, tuos.
Nomen ad Aeternum, Proceres submittite Palmas,
Huic sine vi rerum Pax moderatur Opes.
Arma procul taceant Martia, Christus adest,
Clangor ab Aegypto Tarpeia Palatia terret,
Parthia letali cornua voce sonant.
Indus ad AntonI festinat proelia miles,
Arabia infelix Latio se fulmine miscet,
Sistra manu molli non sua torquet Apis.
Femina Dux Belli; contra se fervidus infert
Puppe premens magnas debili, Agrippa, rates.
Ut subeat Solymae maxima Roma iugum.
Instat enim subito suavis modulamine cantus,
Egregia, Christus, simplicitate potens.
Regna, procul positis, Pax intemerabilis, alis,
Martia sang vineos strepitus tuba comprimit ultro,
Victor io, victa voce, Triumphe, taces.
Legibus ille novis non horrida proelia sancit,
Non, domito ut superet iure Libido, cupit
Qualia sacrilegus dogmata sancit Arabs.
Non ut deliciis ingloria marceat aetas,
Desidia ultrici fervida facta sequens:
Mite sed armatos vincens, Osianna, tumultus,
Heic aeterna Salus heic est Victoria perpes,
Ipse suo has sancit sanguine, Christus, opes.
Egregii firmant aeterna in gaudia testes,
Quisque sua ad superos dat tibi Morte viam.
Martyribus priscis aemula, Musa canat.
Sic rapidos Mundi contemne volubilis aestus,
Nec subeat mentem, non tua pompa, tuam.
Quicquid in hac misera cernis vertigine Rerum,
Caeca sed aegrarum curarum examina versat
Vita, suae nullo momine certa viae.
Nec tamen; ah, miseros agnoscunt saecula fastus,
Perfidus alta etiam pectora turbo rapit.
Ut pretia a poenis cernere nulla queant.
Ipsa tibi, Mens nostra, fave; contemne volantes
Omnia quae sentis praecipitare dies.
Stes humilis, tua Iura tenens. Haec Unica Christi est
Tu te involve tibi; non haec Rota pertinet ad te,
Omnia quae in noctem credita Vota trahit.
Cerne procul Vitae Vexilla, volantia Caelo!
Ipse vocat, Mundi Victor, ad Astra Deus.

ULtima cum extremae mihi portio venerit horae,
Vitaque supremam curret amata viam:
Tum tua me Pietas caelo traducat, IESu,
Sit comes in durum Spiritus Almus iter.
Illa tua excedat suscipienda manu.
Tu, confido etenim, salvam servabis ab hoste,
Hoste tuo, et generis, Maxime Christe tui.
Stabunt pone mali mores, peccamina taetra,
Quippe tot in numeros mea noxia crevit, arenae
Quot magni nequeant aequiparare maris.
Nec tamen hinc animi me despondebo, sed insons
Mors tua me memorem, Christe, tui esse dabit.
Vulnera! In his Animae est inveniunda Salus.
Corpore de Domini sum portio nobilis, in quo
Stat desiderii sancta Cupido mei.
Sit mors saeva licet, sit Morte furentior hostis,
Ut moriar; Moriens in te mihi Vita renata est,
Sanguine restituis me mihi, Christe, tuo.
Morte tua vivam, quia tu de Morte triumphas,
Numquam ego perpetua Morte perire queam.
Temnere me Leti iusque nefasque iubet.
Quippe ubi tu fueris, ibi me quoque vivere fas sit,
Nulla iugum poterit solvere tale dies.
Ergo agedum moriar, victo quia funere vivam,
Quod si lenta negat perrumpere iussio Christi,
Ut coram caeli gaudia vera sequar;
Interea, dum Sponsa Dei vice militat aegra,
Et probat adversis Spemque Fidemque Pater;
Qui patitur vincit, sic sacer ille Deo est.
Ignorent hostes, nec id hos docuisse feremur,
Crux iter ad superos continuata facit.

PRofectus e sinu Patris
Perennis, in gremium, Puer,
Venit puellae Nubilis,
Mysteriorum maximum
Creator absolvit, datus
Suae in Creaturae sinum,
Factorque facturam subit!
Natura Numinis manet,
Et vera Maiestas Dei,
At factus est homo Deus
Templum Puellae viscera
Domusque fiunt congrua:
Unde Omnipollentis Dei,
Prodiret infans Filius.
Infante feta parvulo,
Deum, puella, baiulat.
Uterus pudicae virginis
Sancti sit Aula Spiritus!
Immensus Auctor Omnium,
Rex Universi, et Conditor,
Sapientia exstructi potens,
Sermone solo, Saeculi;
Artus puellares subit,
Seseque, moriturum semel,
Parem exhibet Mortalibus.
Quae lingua fando proferat?
Quae mens sequatur sensibus?
Quae cogitatio elevet,
Super omnia, Potestas, potens,
Trans cuncta lucens Gloria;
Aeterna Maiestas, super
Locum omnem, et omnia Tempora:
Fit pura, castae virginis;
Auctor, repraesentat suam.
Sub Lege Leti transigens
Tempus breve humani modi,
Perennitatis Principem
Puella Regem concipit.
Nil sermo Musicus invenit,
Quod dicat aut canat novum:
Vox omnis hoc sensu est minor.
Balbutit ergo denuo,
Quos ante, lallos, protulit;
Stupente blaesa pectine
Nil, lingua, dignum blaterat.
Sic sideris vi percita
Loquela peccat perpetim,
Et tertiata frivolo
Vix verba deliquat sono.
Altare quis Christi advolans
Prunam inde, Seraphin, levet,
Plectrum ut palato ab intimo
Gratam in loquelam sauciet?
Quis cordis obtusi specum
Illuminabit Lucifer,
Ut Sol Eoo a Limine
Suo cubili prodiens?
Quis Spiritum innexum luto
Extricet aegro corpore,
Caeleste quo valeat iubar
Recta intueri pupula?
En, ecce, praesepe aridum
Bos atque asellus incubant!
En, ecce, diversorii
Infantem in an gulo Sacrum!
Proh divum et hominum, proh, fidem!
Proh universi circulum!
Proh, Caelum, et Aethram, et Aerem!
Proh Aequor, et Terrae globum!
Is iste, iam natus puer,
Is iste, pannus obsitus,
Et involutus fasciis,
Et fasce faeni absconditus,
Ille est Iehova, est ipsemet
Deus Deorum maximus,
Quem mille milia alitum
Circum Angelorum concinunt!
Quid tantus iste fert puer?
Qui cuncta nascendo premit
Miraculorum milia?
Quae vis adegit Principem,
Rerum Optimum atque Maximum,
Thronum ut relinquens aetheris
Descendat in terram puer?
Immensa Vis, Potentia,
Robur, Valor, Valentia,
Quo cogitur modo artubus
Inferre se mortalibus?
Quis Solem, et Astra, et Caelicos
Supervolavit cardines,
Ut sede ab aeterna Deum
Deferret Orbem in infimum?
Cui Lux, inaccessi Iubar
Deflexit almum Luminis,
Intacta visu, mentium
Speculatione celsior;
Penetraret ut plagas poli
Regumque Regem contuens,
Oratione flecteret,
Ut tesqua adiret terrea?
Qui mille millies modis
Omni Architectus omnium
Creationum machina
Est Maior, atque Excelsior;
Quem nec Locus complectitur,
Nec ambit aut tenet Modus,
Mensura nulla quem capit,
Qui nomen omne supervenit:
Se strinxit a semet miner
Moderante vitam Sanguine,
Infantuli compaginem!
Animam recepit artubus,
Mentemque membris continet,
Sensusque vincit Legibus
Pulmone servat halitum,
Memorem cerebri sedibus
Intelligentiam illigat;
solubiles subit nece
Nervos, canales flatuum,
Reciprocos anhelitus:
Per quem triplex Voluminum
Caelestium spirat chorus,
Natura cuius ordinem,
Per omne quod vivit, tenet;
Cui Sol recurrens annuis
Per signa metis trans volat,
Didemque dat mortalibus
Veniens, tenebras demeans;
Vivifica cuius semina,
Sequuntur in formas iubar,
Absconditisque frigore
Renatus orbis fetibus;
Oculus volantis machinae,
Humoris accessu rati
Sacrum calorem temperat,
Ut mille proles proferat.
Moderator immensi penus,
Numerus; potens effabili
Distingvere omnium nota
Census, figuras, corpora;
Fatiscit ad tot ordines,
Tot saecla, genera, nomina,
Quot inquieti sideris
Illustrat efficacia.
Bissena quod bis littera
Sex scripsit annis millies,
Ab usque rerum exordio
Millesimam partem assequi
Nescit Creaturae, cui
Largitur Omnipotens novos,
Cum Vere Solis, Spiritus.
Hic ille, cuius Nobile
Decurrit ad iussus Iubar,
Cum mille mille milibus
Lucentium astrorum choris.
Hic ille, descendens throno
Divinitatis Gloriae,
Exiguus in cunam puer
correpsit humanam, hoc die!
Quibus incitatus viribus?
Quo victus armorum metu?
Qua gentis, expositae neci,
Persvasus eloquentia?
O qui breves sub sidere
Mortalis, exantlas dies,
Audi canentem mollibus
Mysterium immensum modis!
Quodcumque Naturae vides
Parere rectis Legibus,
Quod Sole sub claro vides
Vita frui solubili;
Quod astrici cernunt chori,
Quodcumque con ditum a Deo est,
Dei imperantis ordinem
Per iussa servat tempora.
Nil peccat in statum ordinem;
Nihil it rebelli tramite,
Festinat iniunctus Labor.
Statione solus a sua,
Vias recedat improbus,
Statuta contemnens Dei.
Ut natus in primum est Diem,
Sese ipse, pravis ausibus,
Suosque, perditis modis,
Studet parentes prodere.
Quod ille non agit nefas?
Scelus quod infectum sinit?
Vexator omnium, et suus
Dum spirat infelix, malum
Non deserit dementia,
Natale virus toxico
Quottidie incendit novo.
Hunc tu putas imaginem
Qui Numinis praefert Patris,
Ratione qui superat polos,
Omni Cratura prior;
Hunc tu malos existimas
Exemplar ut vivi Dei
Satanae illaboret mortibus?
Quis credit hoc? Quis artibus
Persvadeatur omnibus?
Ut, parva qui fecit bene,
Aut, noxiis deliriis,
Contra suam ipse Imaginem
Implerit imperium, pater,
Longe aliter haec sonant, homo,
Quae dia monstrant dogmata,
Fundata, rerum ab ordiis.
Hominem innocentem condidit
Exemplar ad suum; suo
Inflavit illi Spiritum
Ex ore, mortis impotem.
Hominem suum ad Praeconium,
Virtutibus cultum omnibus,
Et Libero cum Arbitrio
Statuit potentem, Conditor.
Creavit Omnipotentia
Sub Sole, te Regem loco,
Sis ut Minor Solo Deo.
Cave efferare dotibus,
Cave esse par mihi (tuis
Natura quod solum negat,
Auctore me, donis) velis.
Quacumque te efferes die
Contemptor effrenis mei,
Morieris, infandum tua
Bonitas recedet in malum.
Hanc statuo, dixit, arborem,
(Et arborem iuxta stitit,)
Testem meorum iussuum,
Obsequia testantem tua,
Do mille milibus arborum
Illustre Paradisi nemus,
Tuis fruendum nutibus,
Tuae Voluptati obvium.
Solam hanc cavebis arborem
Tibi praestitutam munii,
Quam grata nostra Gratia est.
Edictum ad istud, tam Patris
Haustum e paterno pectore,
Quid praestat infelix homo?
Paretne mandato haud gravi?
Vix visibus mortalium
Sese duorum, feminae
Recens creatae, et masculi,
Remorat ad tempus, Deus:
Satanas, sua Superbia
De caelicis nuper locis
Proiectus, iracundia
Damnatus aeternum Dei,
Correpsit angvem in tortilem,
Accessit Evam virginem,
Svasitque vetita ex arbore
Letale pomum carpere.
Agnorat horrentem mali
Puella Serpentis dolum;
Nam clara mentis igneae
Fax tale celabat nihil.
Et clara contra altissimi
Mandata restabant Dei,
Mortem huic inesse germini,
Quocumque gustanti modo.
Ah, ah, et ah, perennibus
Non desinendum vocibus;
Morsu orta Mors vetiti venit
Humanum in Orbem, germinis.
Fatale pomum femina
Petulante ducit dextera,
Et ipsa comedit, et suo
Dat, saeva, comedendum viro.
Vir, obsecutus feminae,
Sese et propaginem suam
Suaeque morti coniugis
Subhastat aeternum genus.
Praeceptor adstat ilico,
Iustam ferens sententiam,
Addiciturque Tartaro
Gens nuper astris condita.
Sic omne, praecipitis semel
Abibat aeternam in malam
Mali luelam criminis
Sine vindice, humanum genus.
Quid fit? ferox victoria,
Immane, deceptor, parat
Pondus catenarum, quibus
Vinciret, ereptos Deo.
Pietate victa nobili
Iustitia Miserantis Dei,
Imo redundans viscere,
Saevo Labori sub venit.
Est lata, ait, sententia,
Mors hisce debetur reis,
Sed temporalem ex perpete
Certis facessam Legibus.
Tu mulier, auctrix criminis,
Ex te profectum pessimi
Caput Draconis conteret
Semen, ferente saeculo.
Calcaneum tuum furens
Angvis vicissim dentibus,
Famelicis mali, appetet;
Haec pugna depugnabitur.
Praedictio haec princeps suit,
Venturum in humanum genus,
Dei Unigenitum filium,
Natum ex pudica muliere.
Hinc ordo longus temporis
Patriarchicis, Propheticis,
Regalibusque Oraculis,
Firmavit effatum Dei;
Heroa caelitus datum
E virginis Sanctae sinu
Venturum, ut humanos sua
Sanaret occubitus nece.
Procul virili Semine,
Solaque, natus, virgine,
De Stirpe Iessaea, puer
Orbem redempturus, venit.
Hic ille praesignis puer
Mundi Redemptor, filius
Dei, Sacraeque Virginis.
Reparator iste saeculi,
Cum Spiritali gaudio
Caeleste regnum reddere
Spei probatur filiis.
O Sancta Sanctarum Dies,
Sanctissima una Lucium!
Haec causa permovit Deum
Descendere in nostros Lares.
Praesepe nostrum amplectitur,
Quem nemo caelorum ambitus,
Quem nullus uspiam locus;
Correpsit in Cunas Deus.
Cum primum Eous Noctium
Victor perennum Novus,
Reducet Almum Apollinem,
Tenebraeque cedent Lumini:
Da semper, o Deus atque homo,
Dictis tuarum Laudibus
Nos Gratiarum, candidum
His ordiamur ut diem.
His finiamus, Noctifer
Cum iam reducet nubila;
Ut primus et novissimus
Sit Christus in nobis puer.
Sic Sole toto dediti
Tuae Labori Vineae,
Perenne tandem praemium
Capiamus in tua domo:
Ubi mansiones plurimae
Plebem recipient, millies
Conclavibus ter milibus.
Tibi fidelem in saecula.
Victor Draconis efferi
Haec dona portat caelitus;
Hunc, hunc, adoremus, pios
Caelo reducit hic Puer:
Puer triumphator Necis,
Praeclusor atri Carceris.
Exstinctor omnis Criminis,
Laudatus omne in Saeculum.

FEssus ut ille operis, lento sub Sole, Viator,
Cum procul optatae cernit loca laeta Quietis,
Et placidae Noctis procedere sidus amicum,
Gaudet, ovans Animi; Iam pondere pressus iniquo
Invisum festinat iter, Nec mollia pridem
Arva domat, clivos superat, vim spernit arenae:
Sic nos iam longis per devia tesqua, per aegros
Ascensu montes, et per declivia rupta,
Anfractuque graves, et ineluctabile duros,
Palantes spatiis campos; qua rara viantum
Semita monstrat iter, qua milia multa priorum
Ignari, periere, sui; saevisque per aestum
Torrentumve undarum, aut vi Boreaeve Notive,
Insidiisve latronum, aut per spineta latentum
Excepti colubrorum, animas posuere periclis:
Cum tandem emeriti portumque arcemque Laboris,
Pectora solamur, Christoque novissima tandem
Carmina congesta gaudemus solvere mente.
O quem trans diri nos tanta pericula mundi
Divina duxisse manu, victisque potentes
Christe Deus, Christique parens; Deus: Alme duorum
Spiritus egrediens Deus ex Deitate perenni,
Sanctificus, Sanctusque, Unus Deus, ordine trino
Personis Deus une tribus: da pandere rerum
Innumeris numeris collata Nepotibus in nos
Divinorum operum benefacta; ut conscia cari
Posteritas Vatis, speculo tua cernat in isto.
Ipse ego nulla moror blandi assentamina Victor
Vivendi excussus: Quem tot malesvada libido
Possessum furiis, tantis miserum abstulit annis
Horribili servire Chao. Qui mente manuque
Conatuque omni propriam oppugnate Salutem
Gratia me tamen, Omnipotens me Gratia Christi
Asseruit vitae, suaque in mysteria raptum
Reddidit extremis, caeloque, sibique, diebus.

QUos neque blanda iuvant trepidae oblectamina Vitae,
Incertae terrent certa nec arma Necis:
Sepositis mecum curis Seniique Iuventaeque,
Luxuriat coluber, bis novus, exuviis:
Antiqui insidiis colubri bis liber et astu,
Exsulto in laudes bis geniti Domini.
Quinque quater, deciesque anni tres ordine victi
Iam veniet tempus cogens puerascere rursum,
Iam senium invictum conteret ingenium.
O Leo, quem Iudaea tribus, Iessaea propago,
Extulit expletis undique praeciniis;
Virginis o fili, stirps Patris Una Dei;
Christe homo, Christe Deus: Christe unice et une, duarum
Qui Naturarum es verus homo, atque Deus!
Hanc Animam, hanc Animam, hunc hominem, tibi, Christe, sacratum
Ut nunc incipiens sordentia linquere saecli
Regna, quietem in te perpetuam inveniam.
Quodque mihi spatium grave restat in aequore mundi.
Laudibus impendam, voce lyraque tuis;
Vallibus in Iosaphat vivida serta legam:
Quorum dulcis odor, speciesque, optata videri,
Mille levet medicis langvida corda modis.
Olim aliquis tenues, post mille volumina, Musas,
Gloria Christe tibi, dicat; tibi gloria soli:
Hic quoque, post Vitae tempora longa suae,
Quod tandem senii fessos tibi tradidit annos,
Hoc solum Sapiens, cetera desipuit.
Qui decies quinis orbibus, atque tribus,
Futilibus studiis redeuntes perdidit annos,
Disceret ut curas desipuisse suas.
Felix quem faciunt suprema pericula cautum,
Omnia de memori depellat mente necesse est,
Quae tanto didicit tempore, totque modis:
Ut solum teneat, solum, citra omnia, Christum;
Omnia supra unum discat amare Deum.

QUid me, Magne, vetet, Pater,
Demisso lutei syrmate corporis,
Abiectis studiis Gulae,
Et foede Veneris Deliciis procul,
Et Curis, Animae damniferis, opum,
Totum tradere me tibi?
Cum iam cana caput nix tegere incipit;
Cum crebro, cor, anhelitu
Cum sucis prope langvidae
Errant tabificis Spirituum morae,
Incertis super artubus.
Annis iam decies addidimus duos
Agnatos penitus mors rapuit meos.
Omnes compositi, super
Solus vivo meis. Iam placidum silent
Germani gemini, duae
Improlis genitor, simul
Totum tollo genus. Mecum abit omnium
Nomen Barthiadum vetus,
Fecunda sterilem Coniuge ni, Pater,
Ergo omnis moriar: Musica quid iuvant
Ingratis data saeculis,
Tanta mole operum scripta, Volumina?
Pullo Pieridum choro
Toto, Marspiter, aethere?
Et certe merito. Quantus enim stupor
Quantus Stultitiae Labor,
Annis caecus ab Infimis
Hanc usque ad misero primividam diem,
Totum me tibi de vovens.
Tandem vincere saeculi.
Dan nugis operum sepositis, libros
Longe spernere futiles,
Solos fatiloquos volvere, et indidem
Gratum, quod sapiat, quod doceat fidem,
Cunctis me abstrahere artibus,
Soli Principio credere Principi,
Solum quod penes est Deum;
O turpes nebulae, Mortiferum o Chaos,
O Nox horrida, quam lustra tot in malis
Caeci carceribus! Quas tibi Gratias
Debemus miseri, Pater,
Extremo trepidos tempore qui tuis
Hac solvisti oculos lue.
Fessos pangere carmina,
Ut tali studio dedita pectora
Felix occupet exitus,
Qualem vota vovent Hesperum senis.
Securos Bonitas nos facit, et iubet
Exemplum illius adsequi)
Qui natus Salia Consule, proximus
Annis bis decies tribus
Os ori opposuit vafro
Magni Symmachidae, nunc Animum viri,
Nunc Christi Procerum Lyram
Longis posteritas servat honoribus.

ANni aestuantis qualis in meridie,
Torrente langvidus siti,
Fontem ad perennem Cervus exsucus levat
Suspiriosa pectora:
Anhelat Anima vindicis
Videre vultum, pressa tot malis, Dei,
Quae dira fert Mortalitas.
Vitiis petitus mille, victus millies,
Per Lustra dena, quodque procurrit supra,
Aegris repugno viribus.
Contra imbecillum corpus, et luto sata,
Taboque ducta viscera,
Acri, tenebrarum, manu,
Dolisque et astu, machinisque bellicis,
Ah blanda quoties me Diona prodidit
Hanc insecuta, mille cum infortuniis,
Mentem abstulere, Gaudia;
Locuplesque Census, incitator Criminum,
Et, proditrix mentis, Gula;
contemptus effrenis Dei,
Turpisque terga Terror, et frontem Timor,
Offendere humanos Deos.
Quod lingua centum mobilis plectris cui
Leti figuras illa tot, peccaminum
Tot eloqui discrimina.
Tot cogitando Noxias;
Queis Studia cuncta, tota devovi, puer,
Iuvenisque, virque, pectora.
Stupeo malorum tanta cum moles subit
Conamine atque effectibus.
Nec mille retro tale portentum puto
O plene magnis, munde, thesauris mali!
O milleformis artifex
Vincire mentes retibus, vi vertere,
Armisque victas sternere,
Exposita perduellibus
Praedam in patentem, o ipsa praedatrix tui
Abiecta in omne reprobum:
Ludibriorum quanta me vobis seges
Non tot trisulci fulminis globis poli
Micuere semi hoc saeculo:
Quot miser homo, omne crimen in memet trahens,
Meruisse me fateor, manu
Nulla unde restituet Salus.
Sed tanta summi Patris est Miseratio
Ut in dierum fine me admoneat mei,
Sequar vocantem, rara qua lucet via:
Tu magne me ducas Pater.
Etenim rebelli tanta pervicaciae
Vis bruta torquet pectora,
Longis tenebris obsitus.
Ut ergo velle munus est nostrum Dei,
Sic posse nos, idem dabit,
Largitor Alme, quae tuo mentem novet,
Hanc tu fove potenter, atque promove,
Ut mox, senecta frigidus,
Novo calore iuvenis ardescam recens,
Dono tuae Valentiae.
Imago nuda corpore,
Inanis umbra, nil nisi spectrum leve,
Omni meo conamine,
Virtutis ex te robore armatus gravi
Proficiscar ad te tanta per Ludibria
Mundi, tenacis criminum
Ah ne flagrantis cogar immensas retro
Videre flammas Sodomae!
Obhaereant prunae mihi:
Forti capessens sed manu sulcum premam,
Aratra numquam deserens;
Statione donec hac solutus flebili,
Ubi mille plaudunt iubilis Christi Dei
Chori redempti sanguine.
Tunc Angelorum cominus tripudia
Peccator exsultantium
Augebo, natus perditus,

TEr tres continuavimus sopore,
Fessi corporis ad levamen, horas;
Iam tempus vigiles redire ad actus.
Immensae Bonitatis Imperator,
Desudant vicibus, vocante Phoebo;
Omnis cui reparatur in quiete
Nocturnae statio vocationis,
Cum caligine Lux later reducta.
Natorum, Pater, in locum sacrasti,
Emersis agimus, pii, tenebris.
Tu custodia, tu salus tuorum,
Hostiles Belialis improbi astus
Immanis Leo, faucibus tremendis,
Rugitu prius effero enecatos,
Mente et corpore glutiisset omnes,
Ni stricta Raphael tuus Draconem
Ignitas clypeo terens sagittas.
Imbellis caro, rabidique nervi,
Pectus mortifero timore captum,
Quae toto aere principantur, alae,
Plus centum Legionibus potentes.
Hoc contra nihil audet, aut facessit,
Mortalis manus; Unicum iuvamen
Has qui continuis diebus urget,
Sancti, deserat est necesse, templi.
Ergo vincibilis Sopore coetus,
Sese quottidie Deo resignat.
Qui Legem statuit sibi creatis,
Qui mortalibus hanc, sibi redemptis,
Et firma sibi mente consecratis;
Custos pervigil, inscius soporae
Noctis, Luminis arbiter perennis.
Idem cum fugientibus tenebris,
Audit commiseratus, Angelosque
Custodes, Pater, allocat: diurna
Sic Oratio noctium magistra est.
O qui viscera carneae figurae,
Compagis bene commones caducae:
Ut, clausis quoties, homo, placentem
Instantis maneat memor Sepulcri.
Vitae summa brevis, dies ut una est,
Hanc noctis vice mors premit sequentis.
Da, clausae rationis involucris,
Terrenis Animam expedire nugis,
Dum mundi colimus volucris Orbem.
Pigro corpore: Mens, professa flammae
Caelestis genus, emicet sub astra
Thesauros stabiles locemus illuc,
Aeternum violabiles Latroni.
Illud praecipue rogamus, O Rex,
Da tantis Patientiam in periclis!
Palmarum PATIENTIA alma Palma est,
Donasti, Pater, offeramus illis,
Qui nostris opibus queunt iuvari.
Sic Lucem tibi consecramus istam,
Ut cum Lumine Solis in tenebras
Sanis corpore conscientiaque,
Nocturnum repetamus ut cubile,
Cras istaec tibi vota reddituri.
O quis viscera Mortis evolare,
His, semper redeuntibus, tenebris?
Exspectanda dies, serenda nox est,
Dum lenta statione nos, paratos
Instans sideribus, Quietis hora,
Quae nos continuo hoc labore solvet?
Ut prona cupidi vovemus aure
Hoc audire melos, quod excitatos,
Haec promissa mihi universa reddet
Aeternis tuba praemiis potito;
Quorum spe modo sustinente vivo.
Terrae depositum, redux sepulcro,
Non porro numerus Beatitatum,
Non censusve modusve Gaudiorum,
Ulla post erit aevitate, in aevum.
Cunctis, Christus, Homo et Deus futurus,
Absterget lacrimas, Redemptor, omnes.
Fons vivae Ambrosiae, sinu e Parentis
Largo nectare provolutus, omnes
Ah quid fucus ad hanc, quid umbra nugax
Votorum, per inane commeantum,
Mortalis rationis, atque Vitae?
Infinita tamen volantis aurae
Quaerendi Labor, et furor tenendi;
Nec dirae minus obsequela, venis
Regnans omnibus, aestuansque, numquam
Explendae Veneris, Libidinantum.
Centum milia criminum, Gradivi
Queis pestis modo sordidavit Orbem.
His, poenis Satanae dicatus olim,
Tormentis cruciatibusque longis,
O caeci male, perditeque surdi,
Haec qui temnitis, et caduca propter
Vitae pro digitis Bona aeviternae:
Iram praeterea Dei perennem,
Vivendo male provocatis istic.
Nullus suppliciis deinde finis,
Nulla est mortibus hinc futura meta,
Nec pausam sciet ordo torsionum.
Hoc ut tolleret, unici profuso
Nati sanguine opus fuit IEHOVAE!
Quas censes hominem manere poenas,
Qui tanti pretii Lytron, profanis
O Gens perdita; devovenda diris!
O stirps impia, Gens scelesta, nulli
Millenis satis exsecranda linguis!
Infandis caput hostibus redemptum
Aeternum ut pereas, potens beari!
O Christi Genitor, Deique Fili,
Sancte o Spiritus, Utriusque Pignus
Personis Deus unus in triunis:
Tantarum meditatione rerum,
Totis Noctibus hos studere sensus,
Ne possint aliis vacare Libris,
Devotos: Tibi Nocte donec ex hac

CUm vacent omni studio, laborum
Noctis exsortes trepidae sub umbra,
Gentis humanae fragilis caterva,
Vincta sopore:
Nescit immunes recreare somnus;
Serpit iniquo.
Nempe sublustri sub imagine impos
Obicit menti, vaga servat servat ipsam, in
Crimina, noctem.
Miles, insano furiosus oestro,
Audet in caedem medio in cubili;
Horruit amens.
Dira quem vexat vigilem Libido,
Incitat caecis Venus illecebris
Scilicet terrae rabies rebellis
Nec sinit flammam nitide emicantem,
Pura concordi super astra raptu,
Visere caelos.
Nunc inexhausta furit in medullis
Peste, multorum sitis aureorum,
Mammone toto.
Omnium oblitus hominum suique
Dormiens, noxas, meminit patratis
Addere noxis.
Ergo laxato meritas sopore
Christe, remitti.
O tuo qui nos nitidos cruore,
Noctis immensae rapuisti ab Orco,
Carceris molem brevis evolantes,
Nil ope in nostra est; tuus omnia omni
Praestat in nostra favor obsequela,
Perditi in mortem, sine te, perennem,
Vovimus in te,
Subveni nostris, Deus o, paterna
Gratia noxis; miseri, meremur
Mille luelas.
Sole sub claro, tenebrisque caecis
Eruit caliginis e profundae
Tristibus umbris.
Vota tu fatis, Pater alme, macta,
Ut brevi, hac mundi rutuba relicta,
Valle levetur.
Interim Patrum, statione in ista,
Lege primorum, miseros malosque
Spiritus Sancti, Satanae, gubernet

QUalis, profunda maria dum planta domat,
Sequitur magistrum, Petrus, et fidem tenens,
Super Elementum tutus incedit leve:
Sic dum vocantis aure cupida nos Dei
Levis fatiscit Mundus, et fluctus citi,
Dubiumque marmor, marmor ut verum, silet.
Super ipsa certus aequora, instabiles aquas,
Pes in gruentem fortiter plantam premit,
Nequit nocere, Vota si credis Deo,
Tyranna Persecutio, improbae Minae,
Ferrumque pendens desuper, feta levi.
Praeceps periclum fata propellunt tibi.
Pro dente hiatus exserit. Procul Timor,
Procul ambigentis impotens Animi Dolor.
Quod Christianum est, omne prorato putat,
Mens, certa Iesus qua vocat, sequi Deum.
Ridens Voluptas facit utramque paginam.
Securitatem gignit immensam Fides,

SVavi Nectare nobiles
Pascens Spirituum Delicias, Charis,
Sanctis moribus assere
Errantes Animae saepe Cupidines,
O non tota meis credita cantibus,
Quo te nomine amem, DEA?
O Flamma, in liquidam, pura, fluens aquam,
O flammae similis merae,
Quae, comburere cum tuos
Visa es discipulos, igne natabili,
Vivo flumine recreas.
O Sanctum effugium Turbinis hostici,
Sartam Coniugio Spirituum aetheris,
Nobis mentem Animi tene.
Pubertas, facilis, Cera velut, sequi,
Stuprum est deliciis piis,
Ardet caeca Libidine,
Molles qua pueros currere conspicit.
Duc Sancta, Charis hanc via,
Ne, qui foeda palam pocula combibit,
Quamvis ludibriis obvia plurimis,
Pergat non trepide tamen
Hoc enare fretum; quod bene nantibus
Aeternum data praemia,
O quam indigna brevis viae
Censet perpetuis crimina praemiis,
Quem Sancta edocuit Charis.
O nostris BONA sis perpetuo favens,
Cui servit Domini GRATIA, is imperat.

AN ambigenter intueris astricos
Tibi favere circulos?
An omnis illa terrei globi rota,
An Ignis, Aer, et Latex,
Nec omne iam tuis, homo?
Feraene, gensne vitulantium mari,
Et alta per volantium,
Tuis subesse, stulte, nutibus negant,
Quid? Antra nonne, nonne caeca viscera
Humi, per infimum chaos,
Calore Solis apta congregabili
Metalla conferunt tibi,
Lues medendo corrigas?
Et, o proterve, nec sciens, nec insciens
Quid ipse sis, quid omnia,
Datos Beatitudini dies tuos,
An ille cuncta qui Creator, et Pater,
Tibi iubenda subdidit,
Fame perire, te siti sinet, malo
Vel interire frigore?
Carensque mente noxia?
Inepte Latro dignitatis ipsemet
Tuae, ter impium caput,
Deusne, qui tot alitumque milia
Dapem negabit, auferetque pocula
Imaginis suae viro?
Sed angvis alter illitere gramine
Opum, Deo rebellium.
Pecuniosus ut, potensque victites,
Famem replere nullus hanc valet cibus,
Abhinc profecta densa criminositas
Tuumque pectus exedit, per intima
Redit furendo viscera.
Nec Orcus ipse taetrior;
Trahendo nox, inaggerendo vespera,
Soporis hora frangitur;
Inevolutus eiulando perditur,
O atra cura, sanguisuga diritas,
O Anxitudo pestilens!
Cui facessis has, inexplicabilis
Secutor insolentiae,
Cor ipse necas tuum?
An hoc labore quaeris improbissimo,
Ut ipse nudus hinc eas?
Et ibis, hercle, crasve, vel perendie,
Nec ulla vis tuam morabitur fugam,
Premente clepsydra pedem.
Quis ista tunc, quis obtinebit omnia?
Sui tuique proditor.
Tuo fruetur otio?
Vel ille, quem superstes exsecratus es,
Iacentis hostis impius.
Eone Vota deferuntur ardua,
Diurna Vita mille sub doloribus
Gravi potita termino,
Ut congregata tante mille machinis
(Vocantur ut malis) bona,
Nepotis unius gula
Brevi profundat evoluta tempore
Ab intimi situs specu?
Eo reducit ergo cura pertinax.

INsigne Mentis flammiferae Melos
Dicare divis Lux iubet enthea,
Qui Maximi circum Iehovae
Aethereum volitant Tribunal:
Regum obsequela, fataque dividant,
Mundi unde sublunaris Aula
Pareat astriferis catervis.
O flamma flammae portio perpetis,
Sacramus, erepti potentis
Insidiis Satanae, tropaeum!
O summe rerum Dux, Pater, Arbiter,
Triunus uno in Numine, io , Deus,
Aligerum celebramus Omnes!
Tu verus ille es pastor, et unicus,
Immane ne nos Tartarei tuos
Leonis agnellos trucidet,
Paratus omni Tempore perditi
Latronis astus, perfidiam, dolos,
Et mille vaframenta, Verbi
Opposita, removere, parma;
Strictas catenis decutere ungulas,
Os ferreum exarmare, dentes
Pestifero spoliare tabo.
Sic, ut tuorum quadruplicis poli
Magnalium, sacros creasti
Innumero numero ministros:
Divina quorum scita docent tuos
Id esse munus, ne quis homo sine
Expositus, Genio, tyranni;
Ecclesiam intra quem Pietas modo
Tuam locarit. O nitidi cohors
Corusca caeli permeatrix,
O verna magni pompa Palatii,
Flagrans iuventus vultibus aureis,
Amicta caelestes nitores,
Par animisque oculisque Divis:
Mortale Lumen non facilis pati
Splen dori amoeno, gratiosae
Par aciei repetentis undas!
O mille pollens milibus, o supra
Exercitus praetoriorum
Sidereae iuvenum catervae:
Valens Iehovae iussa facessere,
Per aequor istud fluctivagae viae,
Vanidico solet ore vulgus;
Duc nos volentes, nec Stygios canes
Admitte caullis, sanguine quas suo
Firmas, sibi adsecravit auctor
O Gratiarum quas tibi copias
Iessaee, reddent Terrigenae, Leo:
O Conditor, Servator, o Rex,
Duxque paterque hominum o tuorum!
Custodias et rite fovens tuas
Da mente pura nos serenis
Vivere Spiritibus probandos.
Da praeter omnes, atque vice omnium
Spem mente subfixam tenere,
Perpetuo vigilem tenore.
Haec illa nempe est, gloria, qua capit
Bonum omne in omni principium loco.
Lux animam vocat ad superna.
Caliginosis undique nubibus
Nunc dira versat crapula saecula,
Nunc Evii Lex et Diones
Morbum ante cunctas natio Teutona
Aegrotat istum, mortifera siti,
Immanium vi belluarum his
Ebrietas generat furorem.
Hausere longis ductibus in necem
Stupente Titormo, bimembres;
Non Lapithum genus aut Cyclopum.
aetnaea regnans, Unoculus gigas,
Torrente nec tanto Lyaei
Igniferum rapuit liquorem
Svadente Ulysseo, Tisiphones Labor
Hac peste mores eruit inclutos.
Arx Procerum vacat hac luela.
Hinc bella surgunt visceribus virum,
Indicit isthinc prima sibi puer,
Damnatus annis, hinc iuventam
Exsuca primo Vere per artua
Profecta tabes, florem avide ebibit,
Tam corporis quam mentis, atrae
Quis fando possit tot genera exsequi
Amentiarum, Insaniarum,
Morbificorum operum Lyaei?
His nulla cura est pestibus, hinc procul
Sacros monentes, Salute haec
Perpetua potior Latrina est.
O Christe, cuius iudicium prope,
Admovit istis temporibus pedem,
Hanc hominum Geniis medelam.
Ut quos cruoris mundificat tui
Latex profundens se Cruce, ne fera
Venenet immanes bibendi
O foeda labes, dirior o Furor
Omni furentum turbine cetero,
Abesto, et aeternum remotus
Provincia, Aula, Urbs, sentiat impetus;
Ipsum nec in vivos vocamen
Tartareo redeat sepulcro.
Vocanda vere bellua centiceps
Haurire pollens, singulisque
Addere centum alia, erudita.
Quod mente sana nullius ad preces,
Non ullo adactus pignore, quis patret,
Ebrietas malesvada venas.
Fuge o rubentem dulce Thyoneum
Flavente in auro; caerula mors, nigro
Armata viru , quaque dirum

QUam latus Orbis circite maximo
Rerum universam torquet agens rotam:
Quam celsa Caelo, quam profunda
Oceano regitur catena
Parentis infra terrigenis, choris:
Tam magna vis, tantus malorum
Uni homini minitatur axis;
Qui dia temnens scita, Licentiae
Qui, sancta sanctorum profanans,
Ferre iugum Satanae laborat.
At nemo non hoc undique nunc facit,
Nemoque nescit se facere hoc, palam
Vota patrum, iuvenum, et nepotum.
Sed non minori nos ideo tegit
Tutela Cura, Christicolas, Dei;
Non horridae Orcini tyranni
Secura tuti carpimus otia,
Cum Nox diei caeca premit iubar,
Svadentque somnos cuncta rerum
Luminibus, simulacra, clausis.
Nascatur hosti copia mortium;
Furore quanto perduellis
Terricolas, homicida, raptet!
Custodiarum Cura nisi Deo
Immanis infinita Rector
Funera funeribus coarcet.
Immensa summi sed Pietas Patris
Quottidianis libera noxiis,
Posse frui, sibi dedicata.
Ringente pernox ingluvie Draco
Infesta circum frendet ovilia,
Turpesque hyaenarum figurae
Acuta dum bis Lamina Seraphim,
Fulgensque flammis vulnificis procul
Inane molimen tyranni
Ridet, amans hominum, Cherubin.
Circum igneorum turba satellitum
Ambitque, conservatque fessos
A Satanae insidiis catervae.
Nec firmiori per medium diem
Gressu, potitus quam quiete
Sic tuta praestat pectora, fidere
Quae Christus in se cunctipotens videt.
Mente pii gemitum trahanius,
Ut Gratiarum solvere carmina
Nos largiatur posse sibi parens,
Qui pupulae instar nos et omne
Qui dexterae nos in medium volae
Inscripsit; ut ne, quod homines solent,
Ob litus umquam praedicetur
Esse suae, Genitor, propagis?
O Universi Rex, Domine, Arbiter;
En prona nobiscum tuorum
Poplitibus, tua turba, flexis,
En mente tota viscerum ab intimis,
Mens una multorum, unus omni
Spiritus e grege colliquescens,
Altare ad almum Praesidii tui
Te adorat, instans sollicita prece,
Suscipias facie benigna:
Tot inter haec discrimina, scatet
Humanitatis perdita natio,
Quod luce texisti sub ista,
Securi ad istam quod pueri domus,
Noctem, tuae, descendimus; indidem
Mox evocandi, Sole verso
Nos multa densis in tenebris necent,
Qui momine haud ullo diurnam
Tuti aciem sine te intuemur.
O Tot per annos qui miserum hunc gregem
Nec noctis in ponto profundae
Destituas, humiles rogamus.
Nos sancta sic custodiat Unitas,
Praestetque salvos maxima Trinitas;
Ex Adamo tueatur auctor.
Nos Abrahami, nos Deus Isaci,
Custodiat nos Israelis Deus;
Nos Angelorum mille cingant,
Nos servet in se conditor omnium,
Servet Redemptor nos proprii gregis,
Nos Spiritus persona utroque
Tertia progrediens, tueri
Io quies!
Io beatus, praestite ab hoc, sopor!
O blande, quam suaves ocellis
Insinuas, bone somne, rores.
Nocte evoluta nos novus ambiet
Qui marcida hoc, tamquam sepulcrum,
Membra hilares damus in cubile.
Ah, sera, tandem quando solutio
Absolvet istis mentem animi, artubus,
Sancta velit Deitas, sepulcrum!
O Hora felix! ter celebrabile
Felicitatis perpetuae mihi
Momentum, imago; Vota votis
Cum perfidum istud despuero chaos,
Passu supremo tot mala transiens,
Vera potiturus quiete,
Ludibriis Satanae absolutus!

POst Horas quater improba quaternas
Hoc lex corporis inquieta poscit,
Succedentibus in diem tenebris.
Hoc tu sie, Pater alme, consecrasti,
Ut lucem studiis bonis locemus,
Secura tibi nocte dormiamus.
Da castis, placida frui quiete,
Da molli sepelire nos veterno:
Ut, mox deficientibus sequentum
Laeti sideribus diem potiti,
Ver nunc versicoloribus recentes
Pratis undique proserit Lepores;
Rident tempora, purpurante caelo.
Mox aestas subit, et calore torquet
Quas caelo rigat Imber, Aura fetat.
Posthinc pomifer uviferque laetum
Autumnus caput expeditus hortis,
Fructu centuplici maritat annum.
Arctis parietibus penus laborat,
Stant Cellaria, et Amphorae supersunt.
It fructus pecorisque iugerumque,
Strident plaustra gementibus rotis, nec
Hinc bruma horrifico in gruens rigore
Terrae retrahit in profunda sucos,
Quos mox prolibus in novis refundat.
Tres Anni, Pater alme, sic Lepore
Servat reliqua conditis quietem.
Hic menses genialibus frequentes
Saturn alia ferias fatigant,
Partis agricola ut bonis fruatur;
Thracisois animabus , igne multo
Aggestum sed ut ad focum, sinuque
Uxorem lepidam tenens calenti
Gaudet difficiles abesse curas,
Circum sordida turba filiorum,
Et clamosa, fremente, combibonum,
Accusat sonitu scyphos minores.
Barbati famulique bubsequaeque,
Ruris divitias strepunt herilis.
Inculta gravitate torvus ipse
Gaudentes Dominus premit tumultus,
Irato minor, et probante maior.
Hirsutum caput osculis sonoris,
Amplexique genu insidens, fatigat.
Maior legibus hoc tuis perenni
Mundus circite paret, et facessit
Ex senis quater in diem atque noctem,
Horas octodecim labore transit.
Bis ternas locat indidem Quieti,
Vitae sufficiens dein colendae.
O felix homo, ter quaterque felix,
Qui, gnarus tua quid ferat Voluntas,
Omnes huic bene dedicabit horas;
Caelestis patriae magis magisque
Affectus, studiumque non remissum!
Is primo loca deserens Eoo
Correpti bene, sobriique Somni,
Hunc mox, somnifero reversa curru,
Nox amplexibus illigans serenis,
Omni terriculo carere praestat.
Non hunc ille cibus Libido technis
Non curae gravat aureae Cupido.
Non vindicta coquit, mori paratum
Ut fratri noceat; fugit Voluptas
Per fas multa nefasque possidendi.
Securus Patris esse se Dei, non
Plorat turpiter, aut gradu vacillat:
Sed, ceu consita florulentum ad amnem
Nullis dedecorabilis sub Austris
Sic laetas niveis diebus usque
Noctes adnumerat, Lepore plenas,
Cui spes sola Deus, nihil timori est.
Tu nos, alme Pater, per aequor istud
Custodique, foveque, perdoceque;
Ne quisquam officium suum remittat,
Sed, iussa in statione, diligenter
Mandata obsequii tui facessat.
Aerumnarum, Onerum atque Quaestionum,
O Lucem sine labe fulgurantem!
O Vitam procul, ah procul, remotam,
Quamvis crastina Lux ferat propinquam!
Ah quam me cupidumque et appetentem
Deprendet Sopor ille, quo relicto
Vivam perpetuum diem, absque nocte.
Quantis plausibus Alleluia verum
Nullius metuens deinde pausae!
Quam longis Alalagmatis, perenni
Haustu nectaris ebrium, resolvam
Si possim latebris volare ab istis,
O si rumpere carcerem hunc valerem!
Quanto turbine, qualibus sub alis
Momento unico, et unico iste puncto
Quam laetis oculis mala intuerer
Tot vexantia me modis tot annos,
Queis liber Domino forem volente!
Non est ulla parabilis caducum
Quae Vitam modo caelicam salutat.
Quid censes, homo, me futurum, in ista
Cum iam totus ero Beatitate,
Quam Christus mihi maximam paravit?
Istam viribus, in suo cruore
Hanc Christus mihi maximam paravit!
Humanum Sophos, ultimumque acumen
Contenti ingenii per omne, quicquid
Quicquid mens hominis, DEO profecta,
Umquam scivit, et expetivit umquam,
Nec gustum attigit ullum honoris huius:
Quo caros sibi mactitabit illic,
O quantus Labor est carere tanto!
Haec illa est Patientia, illa Spes est.
Illa est Gratia, quam, procul patentem,
Ut coram videam, mori paciscar.
Cur non omnibus est perinde castis,
Quam nunc aspicimus polo ingruentem?
Cur non evolo protenus recessu
Huius tam mihi noxii involucri?
O Ter maxime Christe, Christe io ter
Exaudi, Optime, fervidas querelas,
Atque isto mihi da migrare ab antro!

QUid, destinato funere Mortium
Sublationi, proderit omnium
Vicisse tormenta impiorum
Spirituum, Satanaeque diri,
O Spes Salutis perpetua; o Patrum
Promisse MESSIAH, sequelae a
Principe Principio dierum?
Salutis Ardor, Lux Sapientiae,
Splendor Creaturam, fruendas
E nihilo venientem in auras!
O cuius omnes it titulos supra
Immensa Virtus, Gloria, Gratia,
Nec ore, Maiestas, nec ulla
Vi liquidae capienda Mentis.
Deus Deorum; Nate sine ordio,
Aeternus aeterno a parente,
Perpetuo in genitore perpes.
O Nate castis visceribus rato
Fixere certis praevidendum
Innumeri numeri Prophetae.
Quod Patriarchae, sceptriferi tui
Heroes exhinc stemmatis edocent:
Nempe salutiferum Gigantem;
Futura cuius nulla sit Imperii
Adstrictio, nec meta, nec ordium,
Nec terminus, nec voce quicquid
O Christe Iesu, Maxime et Optime,
O Sole Sol, Sol Iustitiae, cui,
Opponere immensas luelas
Nescit atrox, hominum, exsecutor,
Gessisse, Morti obnoxia si caro
Caduca non possit perennis
Luce frui meritisque Vitae?
Quis ista tam, mysteria, debili,
O Christe, mortalis, nec una
Ipse sui Dominus sub hora?
Qui viscerum, qui nescius est suae
Compagis in se; quem studii Labor
Ut capiat proprios honores?
Humanitatis quem miserae Labor
Quem caeca vitae per tumultus
Innumeros, ratio, fatigat?
Scintilla divae vix superest brevis,
Mente queat penetrare census?
O quanta nox est quae mea distinet
Hac mole terrae Lumina, ne polos
Possim intueri, luce recta
Et Conditoris moliar incluti
Aeterna tali Lumine visere
Ipsi, sacramenta, Angelorum
Vix oculis penetranda genti?
Caligo mortis! Quis misero mihi
Has tollet infandas tenebras?
Quis creperos nitidabit orbes?
Sed Gratiarum sit tibi copia,
Agenda praeconum tuorum
Gloria Carminibus per aevum;
Defectui quod sic quoque amabilis
Ecclesiae Dux prospiciens tuae
Auxilio, Paracletum, amicis.
Hic ille, nempe, est SPIRITus, a Patre
Ab aeviterno tempore, SPIRITuS,
Natoque procedens IEHOVA,
O cordis huius, mentis, io, meae
SANCTE, Elevator; da tuorum
Gesta operum celebrare cantu.
Quam Sol reversus secum agit, ut decem
Sunt quinquies nunc evolutae
Paschatis a sacrosancto agone.
Haec illa Lux est, qua placuit tibi
Apostolorum, quae flagrantes
Igne sacro pepulere flammas,
Magnaliorum edicere carmina;
Morte brevi moriens, subegit.
O quis meorum Spirituum intimas
Sanctis medullas eruat ignibus!
Quis cordis incendat latebras!
Succedam ut isti, pars quota, turbini;
Qui caelitus se praecipitans, quatit
Christicolae, pia Corda, coetus!
Doctrinae; ut uno Momine centuplex
Egurgitat se pompa, magnis
Fluminibus, Sapientiae, ex te!
Unde ille torrens Omnigenas rapit
Unde illa vis, ut mille linguas
Quodque potens capere audiatur?
Nonne omnis isthaec concio patribus
Oriunda Ebraeis, nil aliud loqui
Nota, rudis fuit exterarum?
At quomodo nunc Attica Graeciam
Romana Romam, Parthica Perfidem,
Pelusiam Aegyptus loquelam,
Emota mens est his, equidem, viris,
Sed non Iacchi emota furoribus;
Caelestis haec, caelestis, hercle, est
Vis, animas rapiens in altum!
Cum conderetur machina molium,
Cum Terra, cum Caeli, Aequorisque
E nihilo fierent paratus,
Hic SPIRITuS, hic; Hic erat Artifex
Creanda mactabat, redactis
O summa Lux, o maxime Caelici
Impletor Orbis, o super Omnia,
Summe loca, o super Universa,
Modique Finisque inscie, et omnium
Quae fando quis comprendere sustinet,
Quae sensibus parent, teneri
Tune ille, Mundi condita qui tua
Virtute in aevum, moenia, sustines;
Tu mentis humanae latebras,
SPIRITuS Omnipotens, subisti?
Immensa vis, immensa Potentia,
Immensa Maiestas, perenni
Sufficiens, potiorque, Laude!
Humani in antrum te recipis breve,
Quo fine? quo fructu? Quis istud
Quis potuit Labor impetrare?
Dilectio ipso ingentior hoc iubet
Donare te, mortalium Amoribus,
Indueres meritis caducos.
Ut qui redemit Lapsum hominum genus
Idem potestate erigeret nova,
Per dura mundi, per tyrannas
Ut pressa sic vestigia Principis
Pastoris, ausu nobili, Ovis, sequens,
Virtute munitum superna
Duceret ad superos triumphum!
Mortale quicquid contra aciem fremit
Christi vocantis, cuius in nos
Hoc Operis, Paracletus, explet.
Fiduciam alto fixam uti sustinens,
Omnis peregrinus doloris,
Laetitiaeque, solo profectae.
Hic sufficit vim pectoribus novam,
Hic corda vivis, Spiritus, imbuit
Abba suis precibus ministrat.
Hunc sacra Lux haec (nunc decies diem
Quintum reponens Paschatis a Sacri
Cultu) colendum destinatis
O summa summi progenies patris,
O summe summae progeniei pater,
O SPIRITuS SANCTE, ex utroque
Misse tuo, Paraclete, coetui.
Da, cultui, nos, rite tuo sacros,
Producere in finem beatum
Vitae operas faciles caducae.
Mundana ne nos decutiant mala
Nostris, tuo ex dono, diebus,
Praecupidos tibi consecrare.

QUem grata cepit Temperies semel,
Latebit in se: nec levis Ambitus
Sanctae Quietis vellicabit
Ingenium, sibimet vacantis.
Rimata pennis, FAMA, volucribus
Invenit; at secum nequivit
Servitio rapuisse dulci.
Superba Legum Fax, Honor, exsulat
Iustumque factu sit necesse est:
Hoc sequitur facilis Honestas.
Quem non Avari trux sitis eruit,
Quem non cruenti pectoris arbitrix
Restitit ambitioso Honori.
Hoc demum honorum est, quod bene gesseris;
Plausum popelli sursum agitat favor,
Rapit deorsum, ceu furente
Quod aura tollit, aura premit vado
Rursum priori: Qui bene navigat
Oram tenebit littoris, nec
Vota Noto sua credet albo.
Extolli ab Undis non cupit, interim
Secura, nec caelo ruente
Posse premi, stabilis ferendo.
Non ulla Mundi iniuria turbidi,
Non magna Tempestas furentum
Aeoliis Animarum ab antris
Me commovebit, dum Mediocritas
Celsum tenebit pectus. Abi Impotens
Vi qua te purpureos tyrannos.
Nos alba byssus, sindone candida
Mentem involutos, eripit improbis
Mortalitatis legibus;
Quae cumque Lunae motibus aemula,
Sphaeras, sed haerescit lutosis
Compedibus pereuntis aevi.
Obfirmat intus: Pondus amat suum
Amata virtus, quae, supernis
Nata locis, superos anhelat.

SPatiatus inter Caritatis immensae
Late patentes porticus, Dei servus,
Deum capace mente totus amplexus;
Vaco mihi ipsi, meque duplicem cerno.
Quia is omnem amare iussit ut meum corpus.
Nemo est reapse hominibus uspiam agnatus,
Series inepta scansiles gradus finxit,
Omnes in uno nomine adsumus fratres.
Est futile et discrimen in duos sexus,
Viri sumus, qui Caritate vincimur.
Homines amando amamur a Deo fratres.
Hereditatis caelicae ille Germanos
Dat esse natos Filius, Dei Patris.
Agnasceremur filii ut Deo Patri.
Incendit igne Spiritus triumphali
Amoris in nos invicem sacrosancti,

INtegri fax Omnipotens Amoris,
Christe, mortales pariter tu amare
Imperas cunctos, uti tu unus omnes
Primus amasti.
Fac tua in me ingens operetur Aura,
Flabili vento veluti per omnes
Acta recessus.
Caritas o; qui generosa tota es,
Enthei pectus faculis Amoris,
Frigore vinctum.
Tolle torpentis gravia impeditu
Membra terreno, tibi liber altos
Spiritus ardens.
Donec e terra redeat sepultum
Corpus, et digno queat intueri,
Lumine auctorem; quis, io, quis istuc
Me levet ardor?
Terreae moles lutulenta cratis,
Hactenus florens iubar igne presso,
Mentis aeternae tegat, hinc in alta
Tollimur astra.

PEccare nostrum est, non quia sit homo
Peccare factus, sed quia filiis
Una parentes labe cuncti
Ingenerant vitia, ex Adamo.
Ignosce nostris, o Pater, o Deus;
Terrent gementem, nec remoto
Poena gradu subit imminere.
Ipsum hoc precari posse, Dei a manu est:
Me paenitere, o da relictis
Criminibus tibi me placere,
Nil ut morari sanctam Animam queat,
Quin illa, supra terricolum loca,
Inserat Indigetum Coronae:
Res unde tuto conspicere audeam
Palantium mundi vago in aequore
Damnabiles censere turbas,

O meae custos, Genius, Salutis;
Candidum fulgur, nivei propages
Aetheris felix; viden hostis unde
Concitet atrox
Saeva Latronis quate tela diri,
Verte in auctorem scelus, et nefandas
Contere fraudes.
Innocens fratercule, tu videbis
Stingue tu flammas, dedit hoc valere
Gratia Christi.
Ah quam ego iungi, socienne, vobis
Mavelim , quam tam procul heic latere:
Munera tanta,
Ut queam vobis sociis fruisci:
Sed quoque heic possum, et cupio, fruisci;
Si malos neglexero, si sodales

UT ore gratus alto
Mysterium tuorum
Secreta, christe, pandam,
Mihi suffice, elevantis
Mortalium Laborum
Oblivione corda,
Vim Spiritus Beati,
Sed ecqua nunc? iubesne
Quae publice tributa
Ecclesia in tuorum
Mihi fuere, pandam?
An quae recenter hausi
Benefacta vestra, Laudem,
Soli mihi illocata?`
Et publicis quidem olim
Mihi Barbitos dicata est
Vario sonora cantu,
Cui noctis et diei
Impendo nunc Laborem.
Privis canetur ergo
Precibus favens IEHOVA,
Qui cuncta vota nostra
Volente fine mactat.
O, Patris Aeviterni,
CHRISTE, Aeviterna proles,
O prolis et Parentis
Veniens ab ore Sancte
Ter Spiritus IEHOVA.
O Unitrinum, in Una
Deitate, Numen Unum,
O Trinitas Suprema!
Sanctissime o Iehova!
Quei possim ego tuarum
Vel summulam minutam,
Largitionum, homo Unus,
Brevi enotare versu?
Saltim, o Beate fautor,
Hoc singulare Munus
His parvulis tabellis
Reverentiae dicatum
Signare fert Voluptas.
Ab Ungvibus puellis,
Quantum pote ista prava
Natura continere,
Pietatis, irremissae
Mihi culta cura pura est.
Tu, Christe, culta iam ut sit,
Meritis tuis refutans
Peccata nostra, donas.
Per me, vetante longae
Corruptionis aestu,
Pietatis ista Cura
Mihi pura culta numquam est.
Pietatis apparatu,
Tria, adhuc puer, rogavi,
Tria priva dona nostro,
Deus, annuisti Amori:
Et ampliora longe,
Quam tum stupor profundus
Rogare me sinebat.
Hinc, exiens Ephebos,
Duo singulariorum
Electa munerum me
Reminiscor apprecatum.
Ea ampliore rursum
Collata sunt favore
Mihi Numinis Triuni:
Deinde; sed quid ingens,
Agat Agmen, universim,
Mihi munerum datorum?
Bis terque, quantacumque
Mihi est redacta summa,
Memini rogata dona
Superum annuisse Numen.
Cum, quid tamen rogarem
Satis nec ipse nossem ,
Nec ab altero docerer.
Nunc annus iste nonus
Decimum secutus Orbem,
Octava puncta migrat;
Tria te, Deus, rogabo,
Tria te ut, Deus, rogavi:
Tria tu, o Pater, dabis nunc
Tria mi, ut, Pater, dedisti.
Primum quod est in istis
Rogando iam sum adeptus,
Ut sentio scioque.
At, o Pater, mi ita isthuc
Misero velis tributum,
Ut mente nunc profunda
Mihi utile esse cerno,
Subductione certa.
Quod ordine est secundum,
Quodque alterum a secundo est,
Deus annue, ut precabor:
Humanitatis expers,
Acutiore visu
Orbatus, inter altas
Tenebras celebritatis
Ne caecus obsolescam.
Ne, litibus strophisque
Fori togaeve rupta,
Mihi, quies, meorum
Pereat potens dierum.
Sic Vota magna iunxi,
Moderare iuncta, Iesu.
Sic Gratias, tibi ante,
Quas debeo, dicabo in
Omnem Aeviternitatem.
O annue, Alme Iesu!

AETheris puri, Genii Beati,
Innocens proles, cui nec ruentum
Flammei coetus socium, nec horum,
Lucifer, auctor,
Numinis cultus, odio nefando
Invicem obtruso, rapere, aut Amorem
Terricolarum.
Id vafri, nunc vi simitu proterva,
Involant, quicquid pote Christiano
Nomine dici,
Talis haud vester Chorus Angelorum,
Perpetim ad nutus Domini paratus,
Culmina Olympi,
Iussa curatum: Chorus o Beatis
Accinens, (mortalibus antea, nunc
Aetheris puri Geniis, potitis
Carmina aeternis socianda chordis;
Haeret in terris etiam, sed inter
Vos avet Christi celebrare Laudes,
Barthius ales.
Ferte per terras hominum volente;
Qualis a saevi Canis igne duro
Langvida rura
Arcus excelso recreat nitore,
Sensim anhelantes relevat per agros
Culmus aristas.
Talis, ah, vestro sitiens amore
Mundus, incensas vitiis caducis
Aethere lapsos.
O Sacer, veste in nivea, minister,
Pacis interpres, Domin: faventis
Augur, insignis tunica nitente,
Lude per purum Iuvenile caelum;
Lude, et o miti pede concinentum
Facta IEHOVAE, memoranda saeclis
Dicta frequente
Pestis imis fugiat Averni
Viribus, nec nos misera in luela
Mors cita perdat.
Frange Latronis fera tela diri,
Hoc dedit pridem officium merenti
Induperator.

AMabiles Choreae
Palatiis, meine
Vos patrui nitentem
Animam tenetis illic,
Nec voltis huc remissam?
O Alites ministri,
Divina Cura per quos
Sua fata mandat orbi:
O purioris ignis
Alumna, turba candens;
Ita nobiles choreas
Adauget ille vobis;
Dominoque Conditori
Melos accinit politum?
Totus modo ille in isto est?
Quid enim Lyrae sibi vult
Quem cerno nunc nitorem?
Quid ora mille comptis
Soluta cantilenis,
Quarum audio Leporem?
Receptus ergo tandem
Sibi sedibus paratis
Ante ordium omne rerum,
Fruitur Salute vera?
Pede nunc humum volucri
Obire temnit, et se
Christo imputat sodalem?
O Fratris, o cruore
Redempta, MENS, IESU
Consortiis Beati,
Ten' aetheris fruisci,
Nos hic adhuc manere?
Consortiis beatis
Volucrium Angelorum
Cupidam frui videmus,
Cupidam frui sinemus.
O Patris atque Nati,
O Spiritus superni
Consortiis fruisci,
Beate, te sinamus.
Ibi invenire promptum est
Reconditissimorum
Mysteriorum honores:
Ut virgine e pudica
Pariter Deus homoque
Natus, redemit in se
Hominum genus rebelle,
Et cetera, in quibus se
Ratio obterit notatrix.
Haec ille nunc videndo,
Penitusque nota habendo,
Volatilique planta
Per aetheris choreas
Amabile ingruendo
Totus vacat Saluti.
Nos impii, hic morando,
Vix credere ista quimus.
Ut spe fideque multum
Erratili vagantes,
Nec illa, quae videmus,
Ita scimus esse prorsus,
O Conditoris Almi
Imaginis retemptrix,
Anima alba, mens serena,
Salve mihi supremum,
Et strenue sequentem
Per puncta Christiana
Videas brevi Nepotem!
Quam mille milia illic
Iuncti, favente Christo,
Sine fine, gaudiorum
Iuncti hauriemus illic!
Quod nulla vox profari,
Quod nulla mens notare,
Humana quivit umquam.
Mortalitatis in cor
Quod nullius profectum est,
Quod praeparavit IPSE
Charis suis IEHOVA,
Sine fine sortiemur,
Tenebimusque, Culmen.
O si repagla diri
Iam Carceris liceret
Perrumpere, impetu uno
Haec membra si liceret
Terrena frangere, in se,
Abolere, et his revinctam
Statim expedire Mentem!
Quam fervide atque raptim
O Aetheris sereni
Alumna, Turba pura
Velocium Angelorum!
O Mens mei Parentis,
O Patrui mei Mens,
Quam vos rapace passu,
Volucris sacra, advolarem!

PRidem rapaci Circite Luminis
Astra, et Regentes conspiciens Deos,
Nunc, ah, retuso, nec tenebras,
Nec radios, oculo, diei
Quid alta, Barthi, pectora decoquis?
Quid vulnus obscaenum trahendo
Mentem animi quoque vulnerabis?
Plus est decoro corpus in Entheum
Saevisse mucronem profanum,
Et faciem temerasse Sanctam!
Tute ipse vulnus vulnere duplicas;
Sta contra, et his oppone doloribus
Terrigenum toleravit innox .
Illi, absque causa qui fuit efferus,
Vultum cruentans sanguine BARTHII,
Totumque fecit delitere
Belle Deorum restituet pater
Quod ausus in te est; Tu modo fac ne ei
Ultra imputes, speresve poenam
Servus in alterius ministro.
Triunitatis filia, Caritas
Mandavit, et signavit ex re
Iussa sacro fidei sigillo.

QUem semel, quem, Gratia, blandienti
Pupula spectas, roseumque ridens,
E Venustatis Sapiente lotum
Fonte rigabis:
Curet humani, genus unde nostrum
Pro sua nutans ratione, turbas
Induit omnes:
Nec latrocini Stygios dynastas,
Sed levi irridens furiosa frangit
Spicula vultu.
Gratiae cum affulsit inefferendae
Nobilis splendor, radiisque Christi
Daemones atri.
Tolle me nudum et statue ob catervas
Prorsus armatas, gladiis, veneno,
Ignibus, saxis, facibus, catenis;
Gratia victus, Dominus Deorum,
Omne qui tempus super atque motum est,
Impotens quid ferre, pati, subire,
Omnibus exlex.
Unici pulsu digiti intremiscit;
Fertur a casta genitrice, et ex hac
Nascitur Infans.
Gratia o summi domitrix Iehovae,
Candide errores hominum, levasque
Crimina poenis.
O Dei Natura Charis, micantem
Flecte in hos versus oculum, tuique
Imbue flamma.
Omnibus duris Patientia alma
Rite succurrat, medeatur, et nos
Per mare infestum queat in faventem
Sistere portum.
Interim risu gravia omnia alto
Vota contemnentem hominum atque Poenas,
Gratiae tutela levet, suoque e
Fonte repurget.
Ceu scopum, spectans, agiles sagittas
Hostis eludam sine vulnere in se a
Caede reversas.

NIl est, quod actum est, si superat Labor;
Haec meta honorum est, cui datur invios
Caeli per orbes non remisso
Ire gradu, dubiave penna.
Solem manebit: Spes mea nobiles
Secuta concentus avorum
Magnanimo dabit abnepoti
Exempla morum. Posteritas, mihi
Signata linquo: nil superbum est,
Quod mea non subeat pericla.
Dormire lento qui poteram otio,
Et parta magnis, fucus iners, avis
Indocilis penetrare turbam:
Aprica Famae nunc subeo iuga,
Investe mentum est, cum mare barbito
Indigna si fors, Posteritas, mei
Luxu, aut inerti desidia stupens,
Lucrumve defoedum sequeris,
Nobilitate cadens avita:
Florente sensu: Nomine ne meo
Utare; adopta quod lubebit,
Barthiadae melior propago est.
O Christe, serva sensibus his meis
Da perduelli cedere umquam
Vota, tuae Fidei sacrata.

CAeci in tenebris Lux animi, Quies,
Secura rerum in Turbinibus nigris,
Omnis triumphatrix laboris,
Opprobrium stolidi doloris,
Clarum intueris, nec face querquera
Torreris incertos calores,
Dum Canis arva coquit Deorum?
Sic inquieti Laetitiam poli
Ut scita Tempestas Olympum
Sudifica face pervagatur.
Florens Voluptas sensibus intimis,
Parum doloris Tristifici memor;
Nil penitus male sentiendo.
Haec, sorte cum se candida inebriat,
Quaerit Volutabrum in proprio luto,
Excita de sancta quiete,
Sie saepe gressum Semita decipit,
Nitere visa; at tramite dum ingruit
Tristi viator, cautiore
Lumine saeva notat pericla.
Insistit annum stringere nobilem,
Amissa paullatim Voluptas
Tristitiae Imperium sequetur,
Orbemque nostrum deseret; at redux,
Post limine sub Lege Iuris,
Velle domum studet occupare.
O Sancta mater, Sancta tui, QUIES,
Parens Honoris, perfidiam abdica,
Arma rape horrifico dolori.
Antrum hoc Vetustas alta tibi exstruit;
Intus manendum est: abdere fortiter:
Hic alba, priscorum nitorum,
Septem illa in arces principium tenet,
Quas structa firme stat Sophiae super
Arx, Roma summo quae vocetur
Iure, potens superare mundum.
Istic Deorum semina, quattuor
Ingenii numeris, Apollo.
Hic circino ambit terram et aquas brevi,
Iovis supremi certiore
Intorta plexis ille repagulis
Aenigmata effert; nectit et egerit,
Mentem animi quibus obligatur.
Quid cuncta dicam? Tot Sapientia
Libris patescit, nomina dum modo
Discis, peracta aetas recedet
O Christe, longis exue retibus,
Et sic ineptis, Tempora, Legibus,
Tibique perdentem dicatas
Stultividae Rationis horas.
Refert, Stagyrae pone sequi senem,
Quid Blandum Aristoclis nepotem
Pindaricosve adamare thyrsos?
An hic sepulta est, hic studiis tuis
Una est Salutis quae perennis
Semita, quisquiliis relictis?
Quin vota victi pectoris exue;
Mortalitatis devia turbidae
Mox superis, Animae, exhibendae.
O Christe, vera atque Una Salus mea,
Da gaudia aegri temnere corporis,
Da mentis aeternae cavere

UT mentis ambigente
Reciprocantis aestu,
Fluctuque pertinaci,
Ventoque pervicaci,
Et nocte contumaci,
Animam meam latere
Rimatus, apprehendo:
Quicquid cupido dulce,
Quicquid Libido molle,
Iucundiorque mandat
Amare me Voluptas,
Id omne sordet ex se.
Quid enim est bene esse natum,
Atavaque fulgurantem
Domum impedire lauru?
Tantum est homo bubulcis
Parentibus creatus;
Eadem rotat me et illum
Fortuna; Turbinemque
Volatilem hic et illic,
Exercet, absque nostrum
Respectu adorearum.
Cum saepe me priorem
Hoc concutit latente,
Ut fulmen alta plerum,
Rarum minuta quassat.
Quid est decora forma?
Folium est, rapacis Austri
Ubi turbo praeteribit
Medio iacebit horto.
Vel arbor, ad profundam
Si consita est paludem,
Putrescat una in hora.
Quid Cyprii Lepores,
Virgunculaeque sannae?
Quid Apollini et Camenis
Novem, ioci, placentes?
Quid amabilis Thaliae
Rosae ore profluentes?
Quid melle tincta, mille
Deliriis metrorum
Blandum ingruens Poesis?
Quid Artium Universa.
Heliconiarum Imago?
Quid vincta Syllogismis,
Ratio aegra disserendi?
Quid Eloquentiae vi
Solvenda tot plicarum
Sententiosa techna?
His Vita vana gaudet,
Erratilesque Curae,
Hominum, in diem, absque sensu
Viventium profane.
Titillat ista larva
Animas Humi tenaces:
Sapientiae perennis
Sophia, hos perinde damnat,
Ut imprimens pedem omni
Iubeat modo perire
Deceptionis astus.
Quid est opum potentem
Obire quem plateas,
Auroque fulgurantem
Pollere divitem Aulis?
Quid? In omnium esse risu,
Natare, ceu marinis
Qui fluctibus rotatur,
Magno furente vento.
Aliquos beabit aula?
Plures sed aula perdet:
Et perdidit beando
Ipsos suos tyrannos,
Crudelitate, Fastu,
Dolisque, fraudibusque,
Et mille porro Poenis.
Mala mentis atque cordis
Quis plura passus umquam,
Quam qui redemptus auro,
Pedicis peregit aevum?
Qui, mancipatus Aulae,
Numquam sui ipse Iuris,
Scurrarum ab aure pendet,
Obnoxius tot ex re
Simul et semel periclis?
Quid est, bene eruditum
Perhiberier sub umbra?
Licet sit iste rumor
Probatus hinc et inde?
Quid ad haec Dei loquela?
Sapientia ista tota
Est captiosa techna,
Persvasioque vana
Coram Deo IEHOVA.
Hic nulla certitudo est.
Sed et hunc male erudiri
Necesse confiteri est,
Qui plura derelinquit,
Quam dicere inde possit.
Sunt illa quae relinquit,
Meliora nempe captis,
Inhiatque mens relictis,
Quae capta iam nec hili
Solet aestimare doctus.
Pecuniae stupentis
Quid est vibrare Lumen?
Quid flava vis metalli
Facit Beatitatis?
Cadaverosa pompa est
Genus omne Mundi Honorum:
Quorum sepulcra finis
Quae sint, docet negando.
Ut omnia ista in uno
Quis assecutus orbe
Ab omnibus triumphet,
Quod esse factum ab omni
Tamen negatur aevo:
Hoc ille mi reapse
Peiorque turpiorque,
Quo plura consecutus
Perhibebitur profecto.
Consentiente, quisquis
Vulgum premit sciendo.
Quid ergo mi supersit?
Formosus esse nolo,
Generosus esse nolo,
Honoris atque Opum vi
Per me superbus esto,
Quicumque vult potestque.
Famae tubam vereri
Alte elevatus, atque
Notescere ad remotos
Ludibrium putamus.
Nolo esse doctior, quam
Salus superna poscat.
O Numinis Triuni
Sanctissima Imperatrix
Pietas, suprema virtus;
Tibi recedo totus,
Tuisque me dicatum
Amoribus pudicis
Sacroque consecroque,
Honoribus probatis
Voveoque dedicoque,
Leporibus serenis
Dedoque deferoque:
Munus perinde gratum,
Gratissimum ut quod unum est.
Regina Magna nostros
Audi volens precatus.

SPe quassa, molli pressa Libidine,
Mens, a Timoris concita fluctibus;
Aegrota, te damnans, supina,
Seminibus proprius repugnans:
Quamdiu sub ipsa te domina iaces
Servire tam diu fit necessum,
Imperio famulae Impotentis.
Si saeva, pigri corporis, expetis,
Victoriae a te Principatum
Incipias domita, necesse est.
Obsessus intus mille, vir hostibus,
Quei gloriosa proelia dextera
Qui fugiat fugientem in armis?

PAullum novenos, Magne parens, polos
Mihi reclina. Mens, genus a Deo,
Deum tuetur, cum Parente,
Pauca suo modo colloquendo.
Impos teneri nocte, Oculus, sacra:
Cur Principes florere dicam
Rerum adeo, quibus est Libido
Tua orsa prorsus conspuere, et male
Oppressa Iustorum senacla
Vix animam retinent misellam.
O irremissi dulce caput Boni,
Bonum unum et Unum, cuncta regens bene,
Visa bona, hinc reliquis creatis:
An Poena sollers tristifico exitu
Damnare pravi consilii auspicem,
Dormire nunc primum canenda est,
Sic certe, honoris prodiga caelitum,
Caterva pallens Terrigenum putat,
Seseque plenum iam tenere
Imperium putat Universi.
Ultro fatemur, te, Pater, ut prius
Rerum gerendarum per Orbem
Imperium retinere Iustum.
Tandem triuni Numinis Unitas,
Praesto laboranti futura est
Indigetum generi piorum.
Pauxilla pars est Temporis, hospites
Heic quam laborant: perpetua est quies
Spreverimus simul hic tyrannos.
Sine hos, vacantes Criminibus suis,
Paullum quadrigis ire nitentibus,
Iustis triumphatis, rebelles
Implenda sic est Poena furentibus:
Constante contra sta Genio, impiis
Exosa virtus; iam supernus
Auxilio venit Imperator.
Viventis extra Legem animi, supa
Instare semper cum tremiscat,
Quod meritum semel esse sentit.
Bombyce ducta est saeta levi, tenens
Supra cruentas, imminentem
Laetitiae, perimet tyrannum.

O Lassa Mentis vota fovens piae,
Parnassio de Monte Choros age,
Cohors sororum, quas noveno
Nomine, constituit Vetustas.
Mens a caducis, proxima sit Deo,
Liquescit, aeternaeque sentit
Particulam haud minimam Salutis.
En ille, vostri pars quota Numinis,
Interna quae patrat, dolendi
Imperio violenter usa,
Affectionum Turba, furens grave,
Mentisque diae robora conterens,
Sordibus, exilium secuta
Agnati Olympi. Musa fave; Evolat
Mens astra versus, cui Pietas dedit
Nomen novenum, singulosque
Ac Spiritum nos dicimus, a Deo
Deum; canori qui sacrat Entheo
Suspensa caelesti maritans
Corda Chely; facilique plectro
Ut ipse non raro, ebrius uberis
Poeta Caeli, vix loquenda
Attonito canat ore Terris.
Parum, profecto, pro meritis tuis
Cultura, ni divinitati
Admoveat, numerisque Olympi.
Nulla altera a te, Sancta Charis, queat
Coram intueri Numen, et assita
Colloquiis propius fruisci.
Nil prorsus, extra Caelicolas, tibi
Se comparati posse canat, cui
Caeli patescant, Angelorum

MItis o Fortuna hominum Piorum,
Sancta Sanctarum genitrix Dearum,
Uberi cornu bona cuncta nobis,
Gratia, fundens.
Pangimus carmen, Bonitate vestra
Porro possimus quoque uti fruisci,
Diva, precamur.
Stricta cum se Iustitia Impiorum
O Dei Natura potens triuni,
Gratia Victrix.
Rite Patrimi sociare cantus,
Rite matrimi pueri venimus,
Candida Corda.
Has tibi sertas ferimus benignae,
Ter tuas circum volitamus aras,
Laeta testantes saliente donis
Nectite o dextras, pueri, nitentes;
Virgines, veste in nivea, sinistras
Iungite in Circum: Bona verba munis:
Gratia sentit.
Astra per caelum tunica serenum,
Simplices cantus puerilis audi
Candida turbae.
Has tibi spondet choreas quotannis
Cinctus albentes viridi corona
Rite capillos:
Barbiton dextra retinens decora,
Plectra ludenti quatiens sinistra,
Terra puellis.
Ipse per nostras medius choreas
Cantor incedit, tunicam Favonii
Efferus flatu; fugat omne leto
Candida o Regina, Dei sodalis,
Qui cum is oblectat, faciemque diam
Solvit in risus, hominumque vota
Audit amicus.
Hos tibi ex horna cumulos Rosarum
Messe devotis animis sacramus
Candida turba.
Uberes anno mage habebis aras
Nuncupant, coetus saliens, puellae,
Laeta videbis.

REgina Magna, Gratia, Orbis immensi,
Famulantur astra cuius Entheo nutui;
Quota pars Clientum, Barthius, tuum numen,
Tuorum, adoro Spiritu, ebrius Vatis.
Iterque sursum, vique sortis effrenis
Raptum et deorsum, dirigas tuo nutu.
Febris iuventae flammeos movet flatus
Pugnacis animi. Cum Cupidine agnato
Sacrosancta clypeum ni asserat fides, nostrum,
Penitus timore liberans sacro pectus,
Praeda Impiorum Daemonum exsulet dudum
Recto, Iuventa, tramite, et feri Martis
Tibi caelo aperto facile fulmen ignitum
Ludibriorum spargere in luem taetram,
O GRATIA Alma, Mentis igneae Vatem
Igni tuere, Frigus horridum ne quid
Da supplicanti, quod tua soles sponte,
Regina rerum, Gratia, et Deum Diva.

CItivola mea Domina, o Anima
Properigrada, vaga sine sonitu,
Abit, aqua velut, aqua fluvioli,
Mea querula via citigradulo
Cui modo Rosa faciem habet, Amor
Cui modo favet, et Anima Charitum,
Rosa velut obit, ita obit homo, nec
Loca pote repetere sua prius.
Uti domus ea bene vigilet, et
Bona faciat opera pia, alacris.
Ego quoque precor, ego peto, Deus
Valida tua opera iuvet alacrem.
Deus; humigena, policola, Dei
Hominisata nisi mihi soboles
Dederit: Ego refero sua Deo.
Anima, mea Domina, age vigila,
Hominis ea bona tibi sua dat;
Ita vigeat anima mea Deo.
Ego morior, Anima mea manet.
Cape, Deus, eam, ubi ego nihil ero.

QUalis in summi statione Regis,
Aliger coetus, nivei ministri,
Dicitis carmen, properate nostro al-
ludere cantui.
Flammeus miles niveorum Amorum,
Numine praesens.
Sancta vis caeli iuvenum, Iehovae
Quem tremunt longe Stygii tyranni ex-
amina taetra:
Cum per immensum speciosa Regis
Iussa portatis celeres Olympum,
Gurgite pullo.
Vester, insignis framea nitente,
Gabriel dux Aliger, hinc et inde
Vibrat ignitis aciem coruscans
Vos Deum coram canitis, lytasque
Pollice immortali Opera addocetis
Regis immensi fidibus sonoris
Reddere voci.
Aetheris Pallatia credita, et ius
Arma in Orbem omnem Domini expedire
Alite passu.
Hanc diem vestrae, Iuvenes, cohorti
Non uti divo meritos honore
Prorsus adoret.
Sed Deum ut, vestrorum Operum magistrum
Voce vobiscum resonante laudet,
Tradita Cura.
Huius in matris gremio, meorum
Carminum vos tangat Honos; Amorum
Flammei o Coetus niveorum, Olympi
Olim ego vestris socius Choreis
Carmina instaurabo Deo Deorum
Grata; nunc blaeso iuvet accinentem
Ferre susurro

INter externos male tutus hostes
Civitas, ipsi mihi, perduellis,
Inferens pugnas, tua signa, IESU,
Miles adoro.
Copias contra statuit tremendas;
Quid tuum in damnum furis, o cruenti
Transfuga Belli?
Siste pugnaces animos, levisque
Spiculum teli: Satis exterorum est,
Parce tibi, hostis.
At quid infelix homo? in otiosos
Exsilit questus, vitiisque densis
A latere omni.
Christe, Amicorum modo destitutus
Omnium, excepto neque me quoque ipso,
Oro, contra me mihi suffice altae
Sit quies nobis taciturna praesto,
Nil velim, sperem, timeam, ambiamque,
Ni quod in vestrum latus adnotarunt
Vulnera quinque.

LEx horrida si iubet omnes
Gemitum dare Morte sub una,
Fungendaque funera nobis,
Aliena in Sorte dolere.
Age, qui praecessit, amico
Lacrimas invergite cuncti,
Dumque exportatur, euntem
Gressu stipate frequenti.
Quod nos sumus, hic fuit olim,
Quod nunc est hic, erimus nos;
Haec est sine Lege vianda
Via natis omnibus una.
Cum morte paciscitur hora
Sobole exonerans loca matris,
Nemo hactenus exstitit, in gens
Quem non ius vicerit Orci.
At, quod deflebile longum est,
Incerta est hora abeundi,
Momentisque omnibus instat,
Semel est quodcumque futurum.
Quid inani spe tibi longos
Proponis, ineptior, annos?
Anni quota portio? quodvis
Hominem pote tollere momen.
At nostri pars bona census,
Velut immortalis, Amorem
Longis, Vitae, imputat annis,
Seque obliviscitur ex se.
Praesertim picta iuventus
Obitum exsecratur amarum,
Atque inter pocula, Mortis
Secura pericula temnit.
Huc huc properate, feretro
Clamat homo functus ab isto;
Hodie tibi, homo, moriendum est.
Nulla excipit hora ruentem.
Mortalis, mortuus, uno
Distant sibi momine, Nomen
Confundit Barbara leti
Vis, indoctissima Metae.
Sic vivite nunc-mortales,
Cras-mortui, ut omnis in una
Maneat meditatio morte,
Vos tangat ut illa paratos.
Quid nunc vixisse iuvat me?
Cinis, umbra, Volatilis Aura,
Sopor, et Sonus, et fuga Fumi,
Mecum, mea pompa, sepulta est.
Sic plangite, turba superstes;
Ut vos subeant mea fata,
Non tangunt carmina maesta
Me, vestra in commoda tangant.
Quod si hoc mea tempora ferrent,
Vestros ego plangere haberem,
Non vos maerente dolores
Nostros fleretis ocello.
Quid enim, rogo, maxima vita est,
Nisi Sors longissima flendi?
Lacrmis propellitur unda
Lacrimarum, perpete rivo!
Vitae spatium intereat, si
Numerare vocabula cuncta,
Si quis volet illa, dolorum
Queis quottidie intereundum est.
Qui nostra superstite planctu
Decoratis funera, functi
Quondam, quid habebitis, oro
Nisi flere diutius, ultra?
Componite, quisque, domi se;
Maestis plangendus amicis,
Felicior ille relicto est,
Qui primus ad aethera tendit.
Huc est via facta cruore
Sanctissimus ille est,
Velut ad nova munia Vitae,
Qui currit ad Orgia mortis.
Haec spes est certa laborum,
Haec consolatio summa est:
Ut nulla potentia Christum
Potuit retinere sepulcri;
Sic nos vis nulla tenebit;
Quin tempore, Vita, rato se
Tenebris evolvat Averni,
Et ad Aethera, lucida, migret.
Hanc membra immortua pridem
Terrae, sub flore renato,
Cingent sua; principe Christo
Hominem sua ad astra vocante.
Caput hic, Ecclesia, vestrum est;
Non ille reliquerit Orco
Proprios, Rex aetheris, artus,
Sed ad astra levabimur una.
Tuba Martia magno ab Olympo
Clarum Taratantara clanget,
Hoc denique mortua ab Aevo
Gens audiet omnis Adami.
Tellus sua viscera pandet,
Elementa soluta per ignem
Revoment, atque ordine reddent
Quicquid hominum ante vorarunt.
Anime sua membra revisent,
Claris sed honoribus aucta;
Nec deinde potentia Mortis
Deleri horrentibus Umbris.
Leti vis omnis obibit,
Ius totum abolebitur Orci.
Peccati onus omne peribit,
Satanas damnabitur igni.
Deus Omnia in Omnibus unus
Erit, hostibus undique victis,
Aeternaque iunget IESU
Capiti sua membra, Corona.

BOne Dee, Pater, ego
Dico mea tibi mala,
Polirega manus ope
Levet ea medicifica.
Memoria sinit ea
Recolere gravivida.
Bona tua Charis agit
Animulam, uti mihi
Penitus hilari canat.
Meritus ego gravia,
Gravia, fateor ego,
Furia mihi animulam
Facigera quatit; abit
Color, Erebus hiat os,
Voret uti meum animum.
Trahere, rapere, agere,
Sino mea bona homines.
Nova bona dabit Herus,
Anima modo valeat
Mihi, pede vaga cito
Obeat Opum Opis. Abi
Mora, pete, rape, quate
Tua facinora, mihi
Facere nihil habeas.
Quis uti, Vitulus, Equus,
Tener, odia fugiunt
Lupi, ita tenera Anima
Malifica fugit Opera,
Opum hominibus Onera.
Sape bone Anime bonum
Deum, is erit uti tibi
Canti, honor et opum anima.
Plagia celebris habet
Nocua latro, cupit iis
Capere, catus, homines.
Ibi Religio vaga,
Ibi latet amor Opum,
Ibi male perit Honor.
Ibi Venus, ibi puer
Veneris, ibi domina
Lepiditumida Charis.
Ibi Chorea latitat,
Ubi adierit homo, perit.
Fugere loca timida
Male sinit homo hominem.
Viridia nemora habent,
Strepit ibi aqua liquidum,
Ubi plagia posita,
Cor alacre iuvenem hilarem in
Ea loca rapere habet,
Ubi bibat, ubi cubet,
Ubi bene sibi putet
Fieri, et ad oculum. At, ah
Mora brevis abierit,
Latro rapit eum in opica
Loca Veneribibulum.
Charit-Epuli-seqvulum
Puerum, inibi male perit.
Habilis, age, Anima, boni.
Fuge loca gravia malis,
Dea fieri, et Aquila
Pote Deifera, tibi
Dare sacra iacula volt
Iovis, ea tonitrua
Vocat homo; tu ea geres.
Tibi nigra famula gens
Erebi erit, hilari-pede
Capita tremula quaties.
Modo face mera fides
Tuam ut animulam habeat.
Calida, gelida, tepida,
Gravia, lepida, placida,
Facilia, rigida, cata,
Stupida, hebetia, mala
Superat ea simitu,
Arietem uti Leo, vel
Celerifuga Zephyri
Pede gracile soboles.
Bone Dee, meam animam
Tibi cape, tibi sacram.
Rape macula nigra ne
Capiat, ut homo capi
Solet. Ego sacer Hero
Fugio tenebram opicam.
Nitidivida Animulae,
Placida, bona, sapida,
Fuge mala, sequere bona.

TIbi mea, Pater, ego, Deo homulus,
Mala volo brevibus, opere gravi
Pedibus, atra mala, mala gravia,
Dare Medico, uti tu ea modo velis
Memoria pereat ubi facinorum.
Mea facinora gravia, fateor,
Tua benevola, gravior Animi,
Charis, ut ego maneam, ut ea pereant.
Tua venio sacra colere volens.
Oculitus amo tua sacra, pia,
Bona, benifica, Bonifera, Opera.
Genitor homo me hominem ubi dedit, homo
Fugere catum, at atra bene docilem.
Volo bona facere? Nequeo. Mala
Nevolo ? facio, licet ea renuam.
Anima bona videt, at abit ab his:
Venio tibi canere: Dee, precor
Opera mala mihi male placeant,
Bona bene. Rogo te homulus ego Deum,
Tibi facile facere, pius uti ego sim.
Fateor opera mea mala, procul
Benefica rapere pretia, tamen
Benevola Charis habeat ea rata.
Rogo brevia brevibus ea pedibus:
Mea brevia bona mihi rapiat.
Cave itiner ego ne obeam ad Erebi
Adita nigra. Loca policola doce.
Amem uti Deum, odio habeam uti malum.
Prohibita mala, bona bene data.
Abeat igitur homo, Ego sapio Deum.
Dee bone, propitia tua facies
Mea facinora procul agat abhinc.
Licet ego mala fatear opera.

IESSAEA VIRGO protulit
Mundi cadentis VINDICEM.
Aenigmate hocce praecinit
PROPHETA, cantans termitem.
Hic ille termes nobilis
Sperare quem Patres iubent,
Hunc Virgo profert nubilis
Intacta, quod caeli stupent.
Ventris pudici Ianua,
Spem Gentibus dedit novam.
Sperata saeclis gaudia
Vitam ordiuntur caelicam.
Ades, suprema Gloria,
Humanitatis perdita
Serva, benigna, vincula,
A morte mentis horrida.
Prodi beata Gratia,
Lassata redde saecula,
Abiecta dele crimina,
Monstra superna gaudia.
Ne victa carne debili,
Errore Patrum ignobili,
Mens, sorte caeca flebili,
Pereat nece indelebili.
Nativitatis inclutae
Memoria, Vitae perditae,
Emendet acta tristia,
Agenda formet optima.
Intacta ceu matris domus
Deit suum auctorem sibi:
Sic mens renascens imitus,
Ubi hostis impiissimus,
Pugnans feris affectibus,
Caroque trux, medullitus,
Lacerabit atris ignibus.
Intacta mens effloreat,
Poenis suis potentior,
Honore candido ardeat
Saevo furore fortior.
Hic ille Sanctus est Dies,
Chorea quem plaudit poli;
Sol ipse laetus centies
Exsultat, irridens doli.
Saevis comatus angvibus,
Fraudes suas doloribus
Compensat, arte callida.
Iacet iacere nos volens,
CHRISTUS tropaea surrigit,
Nascendo mortem deprimit
Secum renasci nos iubens.
O Alma CHRISTI gratia,
Verax Salutis ianua,
Antiqua quam monstrat via
Calcata castis orbita.
Termes beate Gloriae,
Fons expolite Gratiae,
Vitaeque Flumen nobile,
Miseros precantes respice!
Nos acta terrent turpia,
Foeda, inquinata, immania,
Queis carnis atrae vincula
Animae morantur gaudia.
Intacte flos, nitens puer,
Homo Deusque, Legifer,
Ades tuis Salutifer,
Ut angvis intereat niger.
Beata claustra candidi
Exire ventris adveni;
Intacta, virgo, masculis,
Mater probatur Angelis.
Hoc accinente gaudium
Caelestium sonat choro,
Per omnis orbis ambitum,
Fide, voce, saltu, nablio.
Iesu celamus nomina,
Flectantur in Iesu omnia
Genua, superna et infera,
Suprema simul et infima.
Peperit puella vindicem
Salutis amissae, Deum;
Iesu dicamus supplicem
Pede, voce, barbito, Fidem.
IESU, beate conditor,
Assertor et reconditor,
Benedicta Patris Caritas,
Es Spiritus Benignitas:
Vitae recentis iubila
Per cuncta mundi tristia
Perenniviva ad Gaudia.

VEXILLA victi prodeunt
Serpentis, Antiquum scelus
Christi nitentis eluunt
Victoria, et decor novus.
Adam sepulture erigit
E nocte verticem vetus,
CHRISTUS tropaea surrigit
Sperata peccatoribus.
Morsu creata perfido,
Mors, vicit humanum genus,
Leto necata vivido
Nex interit iam funditus.
O Gloriosa Civitas
E morte surgentis Dei,
Haec sancta te festivitas
Praesignat, ardentem sequi.
CRUX gloriosa prodeat,
Redux ab Inferis beat
IESUS, scelus quos merserat.
Haec arbor illa vivida,
Cui superna Gratia
Rigat Beata brachia,
Hinc Christus, expansa manu
Utraque, palantes vocat,
Flexo hinc adorantes genu
Haurire gaudium iuvat.
Haec praestituta, ab Inferis
Vitam reportavit locis,
Instar Tropaei immobilis
Erexit hanc Christus suis.
Signum perennis Gloriae,
A morte, vinclis, carcere,
Dedit redire libere,
Christum secuturos fide.
Non ligni ea est potentia,
Pendentis est valentia:
Pependit illic Gratia,
Eam sequuntur gaudia.
Sol ipse quem nova diem
Florere Luce conspicit,
Salutat, et premit pedem;
Laetusque cursum conficit.
Hic ille speratus dies,
Tot appetitus saeculis,
Per vota Patrum, quos quies
Invidit hisce gaudiis.
Nos facta cuncta cernimus,
Sperata pridem Patribus;
O Ter beatos, quos sides,
Iam certa conspectu tenes!
Promissio antiquis data,
Clarae diei lucidis
Radiis videtur excita
Non tot dein de ambagibus
Latebit alma Veritas;
Ambibit hanc, fulgentibus
Alis Serena Claritas.
Sperata fidis Patribus,
Exhibita iam Nepotibus,
Sacrae Salutis est dies,
Certas levans Vitae faces.
E Morte Christus exiit,
Christum sequemur Verticem;
Quae membra tumba nunc tegit,
E nocte surgent indidem.
Caput Salutis praevium
Monstrat Beatae praemium,
Sequentur hoc membra omnium
Capiti suo credentium.
Quin Pravitatis asseclae
Sonum evocantis ad tubae
Linquent sepulcra, atrocium
Poenas daturi Criminum.
Hos in mala aeterna extrahet
Neglecta Christi Gloria,
Ubi teter hostis vindicet
Calcata Vitae praemia.
Boni malorum calcibus
Pressi modo furentibus
Surgent, Deo consortibus
Fruituri in aevum honoribus.
Benedicta turba, dexterae
Meae allocatae Oviculae,
Adeste, clamabit Deus,
Spebus frui fidelibus.
Hic sempiterna gaudia
Coletis, orba planctibus;
Vobis mea isthaec Gratia
Praedestinavit primitus.
Ante Orbis alti moenia,
Et fusa circum haec aequora,
Et ambientia Omnia
Caeli supra Volumina:
Haec destinata sunt tibi,
Benedicta in arce caeliti,
Amissa, fuso sanguine
Reparata castae oviculae.
Haec agnus ille candidus
Est restituere mortuus,
Ut innocenti sanguine
Placaret arma Gratie.
Sperastis illa vos quia,
Praecepimus qua nos, via,
Inite sancta gaudia
Semper-recente Gloria.
Hic nullus instat Terminus,
Vivetis, incensi Ignibus
Semper cum eo viventibus.
At ater hircorum, pigens
Beata dicta, sed, gravi
Delirio, spernens sequi;
Tuos sequare Principes,
Ut atra-sunt praecordia,
Atri coloris Daemones,
Dum visitantis dexterae
Vocavit in Lucem favor,
Ibatis illum temnere,
Qua quemque rapiebat furor.
Exite nunc paludibus
Dicata turba sulfuris,
Semper cremandi ab ignibus
Flammas rotantis fluminis.
Maledicta gens, hostis Dei,
Ventris tui Libidini
Addicta prae monitis mei
Praeconis, horum nuntii.
O Iam resurgens Gratia.
Da cuncta delectamina.
Mundi aestimare ludicra,
Et pessime nocentia.
Solum sequi caelestia.
Per mortis atrae Limina:
Mors Limen est; Vitae, Via
Lucis, Salutis Ianua,

ANnuae festo pede cantilenae
Sis, Chorus, praesto: neque vota, fandi
Inscia, temnas.
Nobilis tutela, Deo iubente,
Ecquod incomtum semel ausit in te.
Dicere carmen?
Qualis in summi domibus Tonantis,
Lusibus comples, numerosque certo
Ter pede vincis;
Aut per immensum data iussa Christi
Explicas Orbem, Lyra dum IEHOVAE
Carmine grates:
Talis in nostras ades o Camenas,
Lesbii agnoscens pedis innocentes
Candido accentu Charites, repulso
Quis dabit coram superos tueri
Spirituum plausus? Quis iners decentes
Corpus in laudes animo volanti
Sufficit aptum?
Inter obscuras, agite, ite, nubes
Ducite, et vestro propiorem Olympo
Sistite fratrem.
Candidae proles sine labe flammae,
Flos inexstinctus, Domini propinqua.
Ebrius aura.
Vos datum a Sancto decoris Creante.
Ducitis, Fontem, in fluvios bonorum,
Contemeratis.
Quantum atrox puram Furiarum imago
Labe naturam horribili inquinavit,
Cum semel Christi voluit tenere.
Quantum ab agnato decore hi recedunt
Nocte ceu pulla, sine Luce Olympo,
Delitent stellae nebulis, vagoque.
Cynthia cornu:
Unde succrescat, vigor, a Iehova.
Stat prope aeternam, neque Lucis exsors
Luce fovetur.
Illam uti nigro Stygiae catervam
Invidae nexum Furiae catenis,
Mole perenni.
Unde in humano scelus omne saeclo,
Error obscaenus, vitiumque regnat
Nomina stellis.
Vos ita, a solo Dominum videndo,
Perpetis florem, sine fine, Vitae,
Candidi, hauritis, Genn; Volucres
Solis aeterni, fluit unde Vitis
Omnibus sons aethereus, reditque
patris immensi in gremium, evoluto
Tempore iusso.
Scitis, una illa est Pietas Beati
Praemium cultus, neque mens quid ultra
Nosse cupiscit.
Ducier rivos, merus est ubique
Flumine toto.
Hic chorus magnas canit ore laudes:
Ut, Pater, nutu ex nihilo crearit
Cuncta favore:
Ut, palam amissos, homines paterna
Mente complectens, Pius in Nocentes,
Eruat Poenis, neque crebra lasset
Ut Dei natus, Deus in parente
Unus aeterno, procul ordio omni,
A patre aeternus genitore, mundo
Venerit obses.
Mundus immenso capere ausit Orbe,
Cui vicem in puncti venit, universo
Machina gyro.
Virginis castae latitans in alvo
Verus in terris homo, de parente
Virgine, vixit.
Neve quid nostrae dubitaret ingens
Trans fidem culpae cumulus vagantis,
Conditor Orbis.
Ut simul iusti genitoris iram
Unicus se, Filius, expiaret
mortuo; Vitam Crucis in refixo
Cuius idcirco est humilis Potestas,
Et parum nobis sapiens Voluntas,
Pauperum ne quis, gravia intuendo
Fata, Periret.
Uberi absorbet mea Vota fluctu;
Dum suis semper superest IEHOVAE
Gratia donis!
Lingua torpescit, hebes est acumen,
Obrutae mentis victo obrigescit
Pectore fervor.
Angeli casti, Genii nitentes,
Quos nive, affectus, mage purus, in nos
Perpete pruna:
Vos vicem in nostram Domino canatis
Gloriam immensam, Chorus entheatis
Dignior dictis, superest Voluntas,
Torpet affectu gracilis caduco
Corporis hospes perituri, et in se
Nil habet tanta Probitate dignum.
Terrea Musa.
Possumus laudes meritis, ministri,
Quam Deum vestrum et dominum canendo,
Carmine pleno.
E Choro hoc olim, Gabriel, precantem
Dixit, in nobis operatur ipsis
Numinis Aura.
Ille me et te qui, Dominus, creavit
Digne adoratur genibus iacenti;
Ales, honore.
O meri, flammae niveae, vigoris,
Semper in se ipsa iuvenis Voluptas.
Casta, colludens Domino, Cupido,
Quos procul migrat Dolor omnis, aevis,
Una sub Christi placitis lubido est,
Unde vivacem Ambrosiam perenni
Ducitis haustu:
Arcubus cinctae pluviis cohortes,
Quos parit Solis facies, sereno
Reddita caelo;
Ut vitro in laevi radios videmus
Sic Dei in vobis Bonitas relucet,
Sparsa per Orbem.
Sanctitas eius, diuturno ab usu,
Vestra natura est. Cupitis? Cupitum
Principe Christo.
Me Caro imbellis lutulenta Mundi
Cogit insano rapere appetitu,
Dumque cum rebus feror in duella
Spiritus, vobis socio volatu,
Hinc polum affectat, Dominique flagrat
Ora Communis patria intueri
Lumine vivo.
Solvet? O velox anima Angelorum
Adpetat coetus, neque se moretur
Corpore vinctam!
Quis procul flammae sonus evolantis?
An Gens praesens nivei volentem
Surripit Aura?
Surripe, o candens; neque vincla nigri
Corporis cura: ligat impotentem.
Mente tenentem.
Ah, quid a lento teretis tenemur
Ambitu saecli? fuga liberabit
Sera, quocumque est etiam sutura, hanc,
Ut per aeternos volet illa coetus,
Et pios cultus Geniorum, Amore.
Heic quoque victrix.
Nobilis Regno; sine Ternitate,
Unitas triplex, quid ego caduco
Te ordiar ore?
Hostis in felix latus omne saevis
Ingruunt contra, pede quis duobus
Obstet in uno?
O tuos, IESU, famulos tuere;
Nam quis imbelles manet in perenni
Crimina pugnax?
Fracta mens rerum stimulis malarum
Propalam indulget, sibi conscia ipsi,
Dum perit, culpae, rapiturque proni
Blanda vis percellit eam veneni;
Suavium defert gladio, cui mox
Sanguinis tinget capulum cruento
Flumine caesa.
Spiritus Sancti? Date, io, Deorum
Alites pulchri generosa nostris
Carmina plectris!
Ut ter impulsu pedis in citata
Virginem ad vocem; citharaeque plantae
Assonet ardor.
Lingua, ter sanctis operata dictis,
Congruit lusu Choreae pedestri;
Suscitat oestrum.
Sic io, sic Indigetes Olympi,
Candidis cincti tunicis, comamque
Fusi in ingentes humeros, celebri
Spiritus ter sancte, IEHOVA o alme,
Mitis in laudes proprias venito
Absque te mortalis homo entheato
Frangitur oestro.
Impetu voces sequitur, nec in se.
Totus, exscendit, iubare enovato,
Solis honorem.
Qualis, a Leti Imperio absolutus,
Mobilis caeli Genius recentis,
Aethera scandet.
Vix modo, impletum Domini favore,
Carcer obscaenus tenet in pigenti
Liberat alas.
Interim Christus, nitido ex Olympo,
Implet exemplo Stephani precantem,
Optet ut Mortem, cupiatque laeto ex-
cedere leto.
Ah quis intentum iubet abstinere.
Cantibus plectrum? sine fine Laudes
Ebrium in dias iuvat exsilire,
Carmine dulci.
Matris integrae, nivei parentis,
Integer stipet Iuvenum Chorus, nec
Orgia fallat.
Mundus, infelix Levitatis, ex se.
Nec super terras animos remissis
Elevet alis.
Ille cum rebus pereat caducis;
Spebus aeternis Bona nos IESU
Stabimus ipsi.
Hunc, vagae quamvis latices bibentem.
Gloriae plenos, super Universi
Flebilem Mortem, Necis assequetur
Ut cinis quondam, rapido volatu,
Impotis venti perit; interibit,
Quod malis credunt bene possideri
Artibus hostes.
Praeda cum spreto populo iacebunt
Pauperis turbae, timidi ad IEHOVAE
Stare tribunal.
At tuba in diros trahet hos Reatus
Tempore in iusto vice noluere agnoscere caeca.
At pii, quamquam tumulis iisdem.
Membra component, tamen in soporem
Gloria Regni.
Quippe dum duras coluere terras.
Spiritum Christo voluere Sacrum
Dura complecti; modo Laeta reddet
Auferas in te, mihi quod dedisti,
TERRA, nascenti; velut igne longo
Aureae vene soboles carere.
Faece docetur.
Quicquid obscurum est Sopor, ut nitente
Corpore indutus, sine labe, dia in
Luce resurgat
Spiritus Felix: Fugiam latebras
Praevium Christum retinere, cippus
Me retinebit.
Particeps istic dolui Laborum,
Particeps illic sine fine-diae
Gaudia plectris.
Hoc seio, hoc spero. Deus est scienti
Spesque Praesque; ingens Fidei tenacis
Sponsor atque Auctor. Cui Veritatis
Veritas ipse est: Sociate plectris
Nobiles chordas, lepidum o ferite.
Carmen, insignis chlamyde aureorum
Grex puerorum.
Quis furens leti rapiet satelles?
Plenum, io, carmen, thyaso adsonante,
Concinite Omnes.
Axis immensus, geminos polorum.
Nobilis passu, neque quo quam Olympi
Circite fertur:
Attamen fato quoque praestituta est
Quae, Dies, uno ruat in citatos
Omnia flammis.
QUOD DEI effatum est semel ORE FATuM,
DURAT AETERNUM: Nisi compleatur,
Nescit ad Sanctum Domini LOQUELA
Pure flos flammarum, alacres puelli,
Innocens Ordo niveorum Amorum,
Dia quos pascit generosiore.
Gratia vultu.
Rite laudandis, neque sic IEHOVAE
Inserit vestrum meritis Honorem Ecclesia pugnans:
Me sub alarum iuvat aurearum
Impigrum, et vestras viride ad Coronas
Plectere sertum.
Flammei fratres, Hominum piorum.
Fortior tutela; manete linguae,
Mente favete.
Quicquid audemus, Domini est Facultas;
Ah modo ut nobis bona sit Voluntas!
Iungit has Christi, sociatque in unum,
Vos io, nostrum, Genii o Corusci,
Vestro, io, carmen, sociate cantu,
Cum per excelsi spatia alta caeli,
Nobile Monstrum,
Auribus, Christo vigiles sacratis:
Primum uti nato cecinistis album.
Propter ovile;
Cum manus, vilis rabidis tyranni
Nunc quoque in toto celebrata Mundo
Christicolarum
Meque, cum fato veniet statuta
Hora, me, ereptum nebulis aducis,
Ferte patentis.
Augures Christi Vigiles Olympi;
BARTHIuM vestris Iuvenem choreis
Arcet aspirantem, Animo rebellans,

Io Supreme conditor, Parens Rerum,
Beata sola, sola cuncta complectens,
Supra omne Nomen, et Statum, et Locum, et Motum?
Cui FuISSE non prius suo est ESSE,
Nec EssE quam FuISSE nobile est ultra.
Cui Omnia Unum, et Unum in Omnibus Soli:
Scaturit unde Lucis Ordium et Vitae,
Nihil nisi intus, intra, et omnia interna,
Nihil remotum, in omnia omnium princeps.
Tibi, vovere quae iubes, rata exsolvo,
Parens IESU, et huius in fide, noster;
Tibi recedo, teque, summe, suspiro.
O Alma Vita, Flamen, o Deus, Sanctum,
Amabilique, Christe, voce Servator:
Parens triune; Trinitas, Deus simplex,
Remitte facta pessima, et Tibi votum.
Quottidiana fac piacla me mundent.
Meum est, iubente carne, saepe peccare;
Tuum est remittere: o remitte confesso,
Pvertia in mala, mala in iuventute,
Virilitate pessimaque diraque.
Abhinc patranda, quae cavere non possum,
Benigniore proice in mare oblitu.

DEus Deorum, O arbiter gubernantum,
Sine extimo Beate finis, aeternum.
Future-semper, es quia Ordii ignarus.
Cui ESSE cuncta, es omnium Unus Effector,
Geris quia omnia, ipse nemini gestus.
Creata cuncta te citra colunt vitam,
Nihil probatur ultra habere vim sensus.
Vigoris Aura, Fons Bonorum in exhaustus,
Inadsequendum, inelocutile, indictum,
Inexputandum, ineruendum, inexactum;
Reapse multitudinem omnium excedens,
Nihil nisi supremum et Optimum Numen,
Nihil nisi alma, summa, dia Maiestas;
Quod est fuitque, quodque erit, sinu amplexa:
HOMO TE ADORO, de te Originem ducens.
Locumque reddit impotenter amissum.
Leva o labantis impotentiam carnis,
Tibique siste, adesse quem tibi mandas.
O aeviterna Gratia atque Caelestis,
Volubili perenni serva me raptu
Et hinc et inde dira saecla contorquent.
Tibi assere, o Beate, iam tuam mentem.

INiquitate qui mera endo conceptus,
Nihil queo nisi esse iniquus, exinde,
Reatuum atque turpium piaclorum
Inire, quae sit, uber em haud queo summam:
Bonisque cedere, exsulare proiectum;
Tot ob scelesta sacra, facta periura,
Quibus lavacra conspui, a Deo capta,
Ut esset unde noscerer, puer Christi.
Malignitatis inficeta servorum;
Ubi esse sentit inquinata per totum,
Negare perstat, et negando se iactat.
Quid ut recesse non ferar, recedendum
Duplex beabit? Obliti o foris calce,
Araneosa at intus, o, sepulcreta!
Quid est nitere vestrum? acerba peccata,
Ab inscientibusque saepe commissa,
Triplex doloris ista nempe gangraena est.
At universa, quanta nec mei sensus,
Nec aegra pectora attinere per summam
Queunt, piacla, Christe, cuncta depono
Tuum est fatentis esse pectori mitem,
Eumque per beata Spiritus vota.
Tui inquinante solvere a malo viru,
Quibusque Vita pestilentiis plena est.

INanitatis uls pericla mundanae
Rapace raptus alitis rota mentis,
Cui vetusta saecula in didem parent.
Putatur esse iustus, it Deo carus.
RIDES, recincta candido caput nimbo,
Tenebricosa quam fugit Lues Noctis,
Originis secuta propriae ductum,
Quia ante iacta moenia alta Caelorum,
Polosque fixo in axe saecla volventes,
Iacensque terrae, et obnatans Aquae pondus,
Suae est adepta, quo beare Credentes
Per hancce nos Deus Triunus elegit,
Ut aeviterna caelici Orbita accentus
Deus Triune, sic meas vias deduc,
Ut ista qui scio, omnia, unice, omnino
Per omne tempus horridae sciam vitae.
Ut irruentis hosticus furor Larvae
Timore nullus horricrine confundar,
Fide probatus, in Dei fide vivam.
Quiete, si quid est super spati, educam
Virens corona verticem meum cingat.
Ab hac fide movere me Potestates,
Thronique nulli, et Oris inverecundi
Tyrannis atra, quiverint; nec incesta,
Quibus supina saecla cuncta volvuntur.

CReator Optime, Optime o Pater, fronte
Tuos adire qua queam, nocens, vultus?
Creasti, ut unus omnibus mage excultus
Tibi referre Gratias queam dignas.
Supinus erro, devia invia assector:
Pater mihi esse tute saepe dixisti,
An istud uspiam ipse credidi dictum?
An uspiam, ut fides mihi alma firmaret
Deone natus, ut decere me noram ,
Ah, ex utroque Crimine ipse me Iudex
Reusque et Actor, exsecrabilem, damno.
Scelus tibi omne perfi dum hocce peccatum est,
Potesne IESu in innocis latus spectans,
Ibique signa lanceae videns dirae,
Mihi esse durus? Omnibus licet naevis
Simul semelque totus impius dicar?
Ubi ergo fratris illa sancta promissa?
Ubi cruoris incluti unda defusa?
Ubi Corona plexa sentibus densis?
Parumne Christus extulisse censetur,
Homo Deusque Mortuusque, Vivusque,
Ut impiata Regna Mortis evertens
Necem ipse obiret, adderet Deum functis,
Redire posset in Deo parem Vitam?
Sed ipse nunc reducta conspicor flagra.
Videre qui istud adiubes, iuva, porro
Cavere crimen; innocenter, hoc quicquid

CUpido quicquid inficeta delirat,
Vel extra eam se cogit error ingratus,
Deo fatere: Summa vis subactricis
Libidinis, patrata nolle confessa.
Tegas premasve; norma nuspiam peccat,
Licet frequente tu furore delires.
An haec, miselle, non feratur expulstrix
Mali doloris? Ore facta cum corde?
Ratumque habeto quod semel Deo dictum est.
Remissa cuncta Gratia imputat Christo.
O asperata pessimis modis vita,
Adae a Labore, morsibusque deflendis!
Mihi salute, velle ut ordiar solum.
Ei repugno, cui perinde parendum est,
Ut ipse si mihi esset arbiter praesens,
Deus Triunus; hoc parum ad caput summum,
Nec, invidente carne, rite complecti,
Quod ipse iussit. IPSE nomen IPSIuS,
Iuva IPSE nos, io TRIUNE, palantes.
Parum est et ipse summus iste conatus,
Tua est Origo, Fons Potentia et Finis,
Homo quod efficit, tuae est opis Totum.
Quod orsus es proinde fine mactato;
Lucerna fumigante victa funali
VENI, redemptor, impetus iuva sanctos,
Veni, Redemptor, impios doma mores,
O Alma Lux, nitore nos tuo reple.

MAle masculo Lepori
Adsueta plectra dudum,
Tandem exsecrantur atrae
Genium sonare noctis.
Lascivi Amoris, apta.
Inerudito ad acrem.
Chelyn excitas sonore:
Da, Musa, plectra cordi,
Rimare, quid secuta.
Deos tenere possis.
Manceps Quietis almae,
Sacro redi furore.
Si suavitas iocosa,
Veneris Placentiaeque,
Dudum, ministra, cantu
Sapientiam professa,
Erato, sacrare pergas
Melos Entheum ad Tribunal
Dei perennivivi.
Est carminis, quod. inter
Cyathos, leve ad Puellas
Et nablium ferocit.
Perenne praemium illi est,
Moratur heic, caducis
Caput exserit periclis.
Audite dicta casti,
Rapace ducta penna,
Librata saepe sede.
Ut unda vincit undam,
undaque vincitur, mox
Vestigium secuta
Sic Vita transit in se,
Mortalitate victa;
Nec est poris teneri,
Omni ambitu et labore.
Solis tuentur Orbem,
Est una regula, inter
Omnes fide probata.
Ut fumus alta flammae
Fulgentem ubi relinquit.
Hinc inde dissipatur:
Sic Ambitur, dolosa
Specie nitens Honoris,
Periit, furente Vento.
Vulgaris aura nil est,
Nisi Ventus atque fulgor:
Nisi fulgor atque ventus;
Da Vota cuncta Famae
Ditem egredi Sophistam,
Avarum habere multa,
Exempla cuncta supra:
Helenes frui cubili,
Et imperare toti
Asiae, Iovis Nepotem:
Da litteris politum,
Ratione mentis altae
Dominari in ipsum Olympum:
Da Martis esse pullum;
Achillei fur orem,
Vi praeterire robur:
Da Nivei figuram,
Da vincere Attyos quem,
Adonidis Cytherae
Da cuncta posse solum,
Quibus impeditur orbis,
Ne mente sub magistra
Poli rotas sequatur.
Ars proprio Magistro;
Cum saepe robur ipsum
Milona praenecarit;
Cum disperire saepe
Avarus, et coacta,
Multos metalla letent.
Proinde cum Minervae
Martisque, percelebres
Artes necasse cernas;
Bellona cum sequentes
Suos trahat tumultus
Persaepe cum Potestas,
Cui nulla par vel aequa est,
Vertatur ultimo in se.
Furore, victa nulli;
Mors, linea atque finis;
Dubio per omne punctum.
Pede temporis vagetur.
Quid est nitere forma?
Quid fortem et eruditum?
Ditem, atque praepotentem?
Sonus, Aura, Ventus, Umbra,
Fuga, Transitus, Ruina,
Brevisque Mentis Error;
Inamabilis Voluptas,
Ignobilisque Fama,
Inerudita techna,
Inscitiae profundum.
Inertiarum abyssus;
Est Vanitatis ingens,
Humana Vita, pontus.
Ludibrium nisi unum.
Ter mille per figuras
Errantis orbis in se.
Humana Vita nil est,
Nisi Mimus atque Langvor,
Humana vita nil est.
Et quid pote esse quaeso
Quae nescit ipsa sese?
Quocumque quit magistro!
Evolve cuncta saecla,
Et, temporum in profunda.
Arcanitate, fata.
Felicitas Vigendi,
Et Vita Sortis albae,
Decursa sub favore,
Nulloque laesa casu;
Magnos suos clientes:
Sed inquinavit horum.
Mentes malis tenebris.
Unus Bonae Magister
Eritque porro semper,
Immobilis Tyrannus.
Incerta Vita cum sit,
Certissimum istud unum est,
Dominari ubique rerum.
Quid Vita iam putanda est
Praeter gravem veternum,
Quam nemo suscitabit
Dolor alme io Magister
Vivendi; o alme Mentis
Torpentis excitator,
Animaeque concitator.
Inimica frons amica est;
Haec Vita laeta, amica, est.
Inimica quae sibi ipsa est.
Dum vivitur, Voluptas
Nec visa iam diei
Perdit malum nitorem.
Dum Fors benigna ridet
Dormire cogimur nos,
Vel paululum, Diona.
Dum Fors amara magno
Bacchata cum tumultu
Rationem agit micantem
Inamabilis severi
Exsternat Ars doloris,
Et multa congerendo
Fundamina ipsa perdit.
Ut dum vagi atque vani
Sumus, omnium Dolorum
Exerceamur armis.
Quaecumque cernis, orbem
Quaecumque non videnda,
Ratione prendis usquam;
Sunt omnia, omnia una,
Una omnia, omnia una,
Hostes, Homo, et tyranni.
Nemo est magis protervus:
Nemo est magis nocivus
Quem sit magis cavere
Operosum et impeditum,
Qui captus ut semel sit
Queat aegrius teneri,
O perfidum, o malignum,
O pessimum hostem, ubi se
Arx ipsa frangit intus!
Quod est bonum atque dulce,
Quod suave, quod decorum,
Quod utile atque honestum:
Hoc ipse non potes, te
Prohibente, nosse, et uti;
Sequeris malum atque triste.
Tui bibax cruoris
Cupis hostibus nocere,
Improvidoque saltu
Quin tanta vis furoris
Ut visa saepe damna.
Secteris, absque mente.
Unde obrutus maligna
Persvasione de te
Caecus trahis videntem.
Quod si videbis hercle,
Clarente iam Salutis
Passu, viaque recta:
Tamen cupis reniti,
Et perdier volente, et
Neque respicis Salutem
Quin ut tibi doloris
Maiusque taetriusque
Facias mare, in Salutis
Cum Vita dat bibendum
Tibi poculum Salutis,
Tu poculum Salutis
Spernisque proicisque,
Efflagitas reponi,
Et ebibis repostum
ALacritate mira.
Silet interim profundo
Et Conscientiae vim
Male supprimit Erinnys.
Austera fata, dulci
Vides nitere fine;
Nil temporis putandam.
Suave Sortis augmen
Vides palam esse nauci,
Finemque amarum in istam
Ah, dulce cur putabis,
Quod horridum est venenum?
Ah triste cur putabis,
Perinde consenescis,
Ut cuncta crastinando
Hodie ipsemet neceris!
Sic suave cum piaclum
Et viscera ipsa peccas.
Quod si domi relictis
Velis hostibus videre,
Clamque impetitus erres;
Omnes vide figuras,
Quot educantur extra:
Intra quot educantur
Quae stella magno in Orbe
Novemplicis rotatus,
Non posse te fatetur
Uno necare puncto?
Ponti, ambientis Orbem,
Quae non queat velitve
Delere te, potitum?
Telluris in novercae
Quod reptile, atque brutum,
Tergo est, sinu, atque ventre:
Quod nesciat miselli
Hominis fugare mentem
Volatili figura?
Pede dum premis calente
Properans humum viator,
Quam creber angvis atro
Dum morbidos rigores
Herbis fugare certas,
Quantae tibi minantur
Cladem, necemque, plantae?
Quis sit futurus ille,
Qui maxime est futurus,
Per alba et atra, finis?
Miserrimum istud unum est,
Times, quod imminere
Certo, brevique constat.
Securus interim auctor
Erras tui doloris,
Mimum reducis in te.
Qui Vota possit ista
Tibi luce capta, nosse,
Iurabit esse mundi
At Mors rudem suarum,
Medio e calore, rerum,
Avellit Architectum
Scaevarum Opinionum.
Cras proteres iacentem:
Cras pulvis, umbra, ait, est
Hodie superba bulla.
Rata Temporis vagi sub-
Sua vana machinantem
A dedit ruina sensim.
Furit ille supra, et ingens
Specimen vagatur alti,
Per fas nefasque, monstri.
cum Ventus et volucris
Quatit aura, prorutum mox,
Fundamine ante fracto,
Persvasione vana
Sui, ebrium Colossum,
Nemo fuisse quicquam
Sapiens dein putabit.
Quod esse vis tuum tu,
Cras alter omne habebit,
Tu Lucis almae egebis.
Usura curta rerum est;
Dominos per hosce centum,
Perrere ii, peris tu.
Abi proterve serve
Inscitiae imperitae!
Nihil est, avare pallor.
Fugit hora, victa ab hora,
Dominosque saecla mutant,
Quos mille per figuras
Tenor unus est, per omnes
Constans redire servos,
Inamabilis ruinae,
Qua vita transit in se.
Quid esse te putabis?
Vel alterum docebis?
Dum cogitas, peristi.
Hoc ipse quod modo es, nec
Quid es ergo, cum quid esse
Te, nescias probare?
Nihil immo vincit ipsum
Humana vita planctu.
Essetve, nil doleret.
Nunc interire cuin se
Certo sciat, labores
Multo suos dolore
Hoc unico quid esse
Se discit aegra Vita,
Quod interite, nulla
Exceptione, certa est.
Humanitatis ordo!
Cur scire cogimur, quod
Scitum angit absque fine?
Qui nunc loquor, nitente
Aetatis in nitente
Cras destruat vigore.
Vicesima ista messis
Et quarta me colorat;
Tales vigere meses.
Viden catam volucrem
Huic insidere ramo,
Melosque dulce lingua
Dum cernis hanc volucrem,
Vides catum hunc Poetam!
Cum sevolarit illa,
Abiisse eum videbis!
Volucrem sacram requires;
Sed avolavit illa.
Quo? nescies in aevum.
Nec enim redibit illa,
Suavitate mira,
Cecinisse se audienti.
Anima huius, auctor illa
Tot dulcium Leporum,
Se corculo reducens.
Et avolavit illuc
Redibit unde numquam;
Redibit unde numquam
Talis vigor caducae est
Aetatis, aestimandus
Similis canori, et aurae,
Numquam bis audiendae
Fuerisve, vel nec umquam,
Fueris; semel fuisse
Satis est, redire nescit.
Quod nunc monemus ipsi,
Avique nostri, eorum
Docuere eos parentes.
Haec nemo sed secutus
Perhibebitur per aevum;
Vixere cuncti, in aevum.
Sapientia ista sera est:
Nam cum datur potiri hac,
Transivit acris aetas,
Videsne ut unda raptim
Raptam sequatur undam?
Retinere dum labores
Digitos fugit per ipsos.
Si prenderis fugacem,
Mox est necesse captam
Nolens, volens, refundas.
Si non refundis, ipsa
Putredinisque paullum
Imo reliquit haustro.
Ex aere ipsa porro
Rursus coacta sensim
Et unda fit vicissim.
Sic aevitatis ordo
Sua puncta rursus in se
Repetit, licet morari
Aeter nitas sibi omni
Sine labe constat una,
Repetunt suas figuras.
Sui capax tenoris,
Et omnibus creandis
Formas parire gestit.
Homo, qui datur suo aevo,
Ex hac profectus, in se
Sine lege praede, transit.
Haec fixa puncta servat,
Quae praeterire nemo;
Poterit potestve quisquam.
Ah me, misella Vita,
Specularier mihi istaec
Cur, improba, indidisti,
Ah, ah, caduca Vita,
Folium, Aura, Ventus, Unda,
Vernum Aeris serenum
Aedonisque cantus.
Arcana temporis, cur
Das nosse te canentem,
Nec eloqui valere?
Dolore plena miro
Quod nosse tempus, et me,
Nec nosse possim utrumque!
Mortalitatis aegrae
Simulare vis perenni!
Distinctione quod si
Quis posset indipisci
Sollerte, quei perenni
Divinitatis in se,
Quos quisque nosset , ignes
Melius, pol, elocaret,
Quam venderet quod illis.
Praesentium, atque planctu,
Utroque disperimus,
Animaeque corporique.
Quod quisque nosse censet,
Nescita quae putamus
Nos scire, ab his perimus.
Fugit interim aevitatis
Rotundus orbis, extra
Et querqueros dolores.
Torrentis alligati
Inamabili fluento,
Nos perdimus vigendo
Quae iam redibit hora
Veris venustiformis,
Nos admonet caduco
Inesse cuncta cursu
Sed adsequenda nulli,
Rota temporis stato se
Sibi subicit rotatu.
Stat Axis ipse rerum,
Circum Aevitatis Orbem
Remeare perstat in se.
Fugit hora, quae sequendo
Fugientem eam retentat:
Periitque, dum locuta est.
Sed magnus ille torrens
Bis neminem revisit,
Aerumna lenta inhaeret,
Cum per statos recursus
Rota se reduxit in se,
Alios videt colonos,
Terrae; exiere prisci.
Locus ille solus expers,
Animae exeunt recessu.
Nec ulla vitam in istam
Qua parte sit Potestas
Spes explicare Vite.
Quem iam vides sodalem,
Laetusque quem salutas,
Pari amore servat ille:
Dum transit hora cursim,
Iacet obrutus tenebris;
Corpus tibi relinquit,
Stas ipse conscius mox
Cogi ad parem recessum,
Miratur oppetentem
Simul oppetis stupendo.
Erga, fides, sodalem,
Nec unica potest te
Monere voce recti.
Anima Orbis e tumultu
Et se procul caducis
Membris tenet profectam.
O caeca vis, mala o nox,
O luror improbus, qui
Ipsum videre cogis!
Cur adsequenda non est
Haec Regula, haec Voluptas?
Speculando cur teneri
Sic Dia nempe sese
Vis extrahit latentem,
Monstratque comprimendo,
Abscondit et docendo:
Rationis, atque mentis,
Sapientiaeque, cultu
Colatur exigente.
Fortuna nulla nostra est,
Nil aestus, aut Cupido,
Nil Spes, Timorque, possunt.
Latet intus alma Virtus,
Mundi volantis actrix:
Membris suos labores.
Haec caeca fata quamvis
Videatur erogare,
Et nullius capaces
Tamen omnia exigentis
Virtutis ad stateram
Mutare et expedire.
Sapientiaeve Fulgor,
Sibi arrogaret aegrae
Mortalitatis obiex.
Passu fugit latente,
arctat
Sollerte, Cura Fati,
Superimminens Caucis.
Quae, Vita, transiturae
Similis, fugit reditque,
Spes illocare caelo.
Sol iste, qui calore
Sepulta cuncta grato
Resuscitat, Supremi
Non gaudium hoc latentes
Quod suscitat medullas,
Suavique mortua ossa
Renovat vigore Vitae:
Veri illius Leporis,
Ovi corda Castiorum,
Manet, haud edendus aevo.
Si tam venusta Solis
Post frigus huc ab orbe,
Velut altero reversi:
Qui nil nisi una mundi
Est portio, et creata,
Ex aethere ignis almo;
Iussus vigore solum
Mortalia ire fotum,
Statoque saecla cursu
Quid o diserte, censes
Nos gaudii Parentis
E Maximi Optimique
Haurire posse vultu?
Propago viva, manat,
Vitalium Vigorum.
Qui purus aether ille est,
Qui Vita viva solus
Vitarum, et Arx Vigorum est.
Elementa cuius omnes
Radiis subite formas
Numerum, Orbis Architectus,
Qui, ceu levi statera,
sibi facta cuncta servat,
Expers loci atque motus,
Sol est gravis tenebra,
Chaos est venustus iste
Ratione, Mundus, una.
Examine atque Lege
Dat corpora ire fixo
Qui nomina omnia una
Qui regna rerum habenis
Regit integris, in aevum.
Extra Modum, modus qui
Est omnium ipse rerum,
Fecit facitque iussu.
Stant cuius ad Tribunal
Parata Fata Voci;
Cuiusque Nutus omnis
Idem benignus auctor
Amoris atque cultus,
Nihil nisi Serenas
Spirans, fovensque, mentes;
Prudentia ipsa Solus,
Sapientia ipsa Solus,
Potentia ipsa Solus:
Non durus aut severus,
Placabilis precanti,
Austerus in rebellem;
Non adsequenda Virtus;
Virtutis auctor omnis,
Natura summa Pulchri,
Arx Lucis et Nitoris,
Cuius sacrum ad Thronum stant
Ter mille milia, et ter
Mille illa milia, ultra
Numerum modumque multa;
Alas vibrantum ab auro,
Perennifulgurantum
Alae leves Cohortum;
Stirps Casta, Sancta, Pulchra,
Pietatis alma Cultrix,
Exercitus IEHOVAE.
Qui, iussa cuncta Magni
Regi, palam facessunt,
Totum volant per orbem.
Quorum unus, unico ictu
Redeuntis ad se ocelli,
Potis omnium Igne et Ense,
Haec illa gens Piorum
Statim putatur una,
Ne turbidi Monarchae
Per fas ruant nefasque.
Stent semper, eius alma
E luce faenerantur
Beatitatis ignem.
Tutela firma turmis
Dum Spes Fidesque saevis
Immilitant periclis.
Ut rebus omnibus nox
Prope imminet proculve,
Cacodaemonum repugnat.
Quippe ater hostis extra
Vitae curule tempus
Piis nocere sese
Dum finem in alba puncta
Novissimum venire
Speculatus, a sagaci
Comprendit acer usu,
Quatit sacras catervas,
Et mille vim dolorum
Acuit furore duplo.
Contra ut pudica corda
Dat Spiritus adesse
Niveos suis IEHOVAH.
Illi volente mente
Sacris favent Poetis,
Canentibus choreas.
Hoc quippe iuge munus,
Cui conditi vigemus,
Ut rebus a caducis
Ut rebus a caducis
Bene separati et ipsi
Deo vacemus uni:
Sapientia ista magna est.
Volvit labore sursum,
Revolvit hoc deorsum,
Stabilisque nullibi stat.
Huius faceta pompa,
Eadem Venus revertens,
Ludibrium hostis atri est.
Sic ille mille technis
Fastu, Libidine, Ira,
Furore, cuncta versat,
Nec Litterae, Sophorum
Nomen tenere visae,
Ullo labore possunt
Felicitatis almae
Remotior reducta est,
Quam semitam ut volucres
Possint adire sensus.
Sapientiae vetustas
Involvit et revolvit,
Plicatque replicatque:
Araneosa texta
Tenera exprimit figura,
Nec est, quod esse certat.
Numeris quid in remotis
Scrutare acumen exspes
Semper remissus ultra?
Quid taetram et astra longis
Includis involucris?
Quid siderum meatus
Quid ad tuos labores
Via pertinet polorum?
Quid hoc et illud astrum
Facit ad tuos decores?
Componis et reducis,
Et texta verba volvis?
Quid eloquente lingua
Gradus scientiarum
Haeres gravi in Patrono?
Sophisticante longum
Quid carmine in Logismos
Noces tibi ipse, technas?
Sic cuncta cum sciendi
Compendia et latebras
Exhauseris profundas,
Vani Laboris augmen
Quottidio novando,
Haec cuncta discis, in te est
Quorum usus haud tibi ullus.
Ridens iocansque dicam?
Quid omnibus sciendi
Effeceris figuris.
Qui stultus esse simplo
Aliena discere audax
Merito ferere triplex.
O Vanitatis ingens
Furor unus ille regnat!
Hic abditus latebris,
Tineis suis sodalis,
Blattisque votus hospes,
Et carcere in reducto
Obliviosus hospes
Antiquitatis altae
Sua ipse Vota perdit!
Pvertiae innocentis
Volat impetu nocendi.
Huic gloriosa res est:
Et mille per cruentas
Acie redire diras.
Venus hunc supina Luxum
Deponit uberante;
Sua bella ita urgetin se.
Ah Caecitas profunda!
Ah mille Vanitatum
Regina, Cura Vitae,
Quid ad te habere multum?
Quid id alterum dolere?
Quid corpori irremisso
Pugnam ciere luxu?
Fatuus furore princeps!
Quid das tuos libellis
Dies, tibi revulsos?
At istud, istud ad te,
An te beat, quod ante
Te scripsit hic, et iste?
An pertinet quid ad te,
Aut porro pertinebit,
Quid hic et ille dicant?
Tu Famae, et impotentis
Servus stupens susurri,
Moreris vidensque vivusque,
Seu sis deinde, seu non;
Nil pertinebit ad te,
Vivi superstitesque
Tibi actitent quid istic!
Terrae novere terga,
Quid turpibus malis hic
Mala additis gravati!
Si quid Beatitat em
Sic vultis experiri,
Ut vos iuvet perenne.
Lateat furoris intra
Addiscite in sodali.
Via, Vita, Cursus ista est
Vitae ad sacrae Coronam;
Sapientia huius omnis
O inficete Curae
Rimator alti Olympi,
Latet angvis hac in herba.
Fac consulas recessus,
Penetralibus sub altis
Latitet quis ille serpens!
Tu conditus parentis
Caduca Vota volvis?
Quid ille poscat a te
Securus, impudicis
Mala Graeciae reperta?
Latii vetusta discis
Ineptus auctor orsa,
Tamquam inde te futurus
Nescire si potes tu,
Quae discere interest te,
Tibi tu docendus haeres
Cunis ferox in imis.
Absolvit atque complet,
Brevibus tibi Poeta
Quam Teius occinit nunc.
Vis scita cuncta in uno
Et applicare rectis
Gravis usibus secutor?
Te disce, quidque Christo
Tu debeas, tibique
Hunc uspiam remitte.
Homo tu creatus isto
Fine hinc in orbe vivis,
Ut, qua pote, aemulando
Et cum soluta membra
Rediverint ab Orco,
Cum eo perenne regnes.
Annalium sacrorum
Series, professa Christum,
A Moyse usque ducit.
Nam cum creatus Adam
Malesvado Amore captus
Letum intulisset Evae
Humana gens tenebris
Se manciparat omnem,
Salute lapsa Dia.
Promissionis Ingens
Sed pondus in novellam
Venit repente Labem,
Sic Semen illud Evae,
Satanae Necisque Victrix,
Per omnium ora vatum
Sacris cucurrit orsis.
A spiritu repleta,
Rebus dedit Salutem
Pariens, Maria, Christum.
Gremio, Deus Deorum,
Homo factus e Matia est.
Virgo pudica mater
Parit Deum; Salutem
Hominem parit, Deumque.
Haec illa sola digna est
Doctrina, quam studere
Velit renatus almae
Sed opus quoque ille iuxta
Habebit, ut suarum,
Arcana virium se
Doceat, sat inscientem.
Studiumque et acre acumen
Fert ingenI rebellis,
Freno premas severo.
Miraculum istud ut te
Non est opis tuarum
Homo, virium, supine.
Precandus axe ab alto
Est Gratiae Patronus,
Abba Deo sacrandum.
Ratione ut omni, ut omni
Sensu procul relicto,
Credamus, inque sacris
Peregrina ne quid usquam
Fiducia ausit istic
Turpare, nec Cupido
Humana quid novare.
Nostras opes, honores,
Mundique, quaeque in illo
Satanas sequenda sancit.
Opinio omnis aegris
Pateant furoris omnes
Damnabilis ut aestus.
nec Cura dura victus,
Nec corporis tegendi,
Nihil ista nos fatigent.
Animae professus Auctor
Reparabilis medelam,
Ecquidnam habere corpus
Dabit, ille quicquid istic
usus sui reposcet,
Cum conditum omne coetui
Inserviat fideli.
Quid Opes, Pecuniarum,
Venerisque vota cuncta
Mortalibus petantur?
Rapit illa cuncta secum
Turbo ferox dierum,
Sortisque foedus orbis.
Hodie-tuum, tenebit
Cras ille, quem volet Fors:
Quia dives esse pugnas.
Quid innocentis aptum
Vocabulum Labori
Transscribis impudenti,
Non est tuum, profecto,
Quod arbitraris: Orbem
Rota sortis atra versans
Convertit omnia in se.
Quae talia esse nemo
Sanus queat fateri,
Opinione dempta.
Etenim e bonis caducis
Simul his inane votum
Plura usque congerendi.
Bonumne tu esse censes,
Inepte, possidentem
Absentis usque Voto?
Certe in serenitate,
Tranquillitate in alma
Animae, Beata certe
Nihil huc facit Midarum
Vel mille Copia uno
Aggesta turbine in rem
Tuam, o inepte Cultor.
Explere ab auro; an illa
Tibi fabula excidit, quam
Rex lusit ille Baccho?
Quodcumque sera finis
Nil ad Beatitatem
Bene pertinet vocandam.
Huc flecte cogitatus,
Et a Labore Vitae
Quod esse sustinendo
Sat Corpori videbis,
Satis et tibi esse cense
Non est siti in tenendi
Ullus deinde finis,
Si frena laxa avarae
Dederis semel Megaerae.
Decorum, suique cultus
Per tristia atque laeta
Aerugini insenescit.
Haec una pestis illa est,
Quae quod cupit, quod audet
Speratque Homo, sibi aufert.
Potente qui Deorum
Dextra aemulatur aras,
A subditis notatur;
Ditione qui superba
Populos premit potentes,
Lateque vim Coronae,
Si quaeris, ecquid ullo
Sit termino beatus;
Contentus an tot ille,
Sit milibus regendis?
Aiet tibi ille forsan,
Ut suspicere doctum:
Sed in intimis medullis
Cupiet parare, plura.
Sint mille, mille clatris
Muros penetrat ardor
Ferus omnia obtinendi.
Quorum nec ulla finis,
Quid illa vota certes?
Quin plura concupiscas.
Dominus repente Rerum,
Rex arduus repente
Libitina ius severum
Moriuntur omnia isto
Prognata fine Vitae.
Spe quem sequi caducis
Perennitatem in ipsis!
cum sors severa retro
Plorabis, o supine,
Tamquam mali quid aptus!
Quin Illa, quin relictis
Aeterna quaeris istis,
Nec ea tibi apta Lege.
Labore tristi et aegro
Sequeris perire nota,
Cum maximo dolore
Quod erit tuum perenne
Ubi semel potitus,
Quod nemo ab aevo in aevum
Rapiet tibi, hoc refutas!
Hoc Veritatis almae
Potuit videre pignus,
Dium ante dogma Christi?
Sprevere multi opum vim
Sed ambitu atque fastu
Scaevo exiere passu.
Qui Gloriam atque Honores
Potentiaeque Culmen
Mentem furore versant.
Quia principis Salutis
Caruere dogmate omnes,
Aeterna nescientes
Qui vitam inertem et aegram,
Et nullibi sibi ipsi
Constantem, Amore victi
Vixere perduelli;
Veneris, Gradivi, iacchi,
Latus exiere laevum
Per tristia alta cultum.
Illic perenne Poenae
Numquam deinde quoquam
A tempore explicandi.
Qui victo Amore rerum
Superbiaque saecli
Christo dies Patrono,
Perenne Lumen apti
Sine tempore, absque fine,
Coram Deum videbunt
Haec summa, summa vera est
Sapientiae Beatae:
Huc Spes Fidesque solae
Veniunt, Labore victo.
A principe usque mundi
Exordio profecti
Sacros stitere cantus.
Ob noxium omne Morta
Palabat in tenebris,
Spe veritatis orbum.
Cum cuncta condita unum
Finem suum manerent,
Abibat undique ausus,
Huius Charis miserta
Iter ad Deum per huius
Monstravit arcta vitae
Quid tum? furore caeco
Cacodaemonum catervas
His undique imminere,
Qui vota ad alta tendunt.
Nece praevius sub ipsa,
Christus, decet sequentes
Servare nos eandem.
Odisse quid malignum
Omni furore mundum,
Et per sequi irremisse?
Qui fastu inerte constat,
Ab eoque totus ardet,
Fert edepol moleste.
At Regula illa castis
Data a Deo Parente est:
Quod mundus aestimabit,
Huius quod est, eritque,
Unam omne tendit in rem:
Videlicet perire,
Nec ad Deum renasci.
Iter omne molis huius:
Ea tradita est perenni,
Toto suo Orbe, Morti!
Sic Veritas locuta
Subivit; at Piorum
Peperit Choro Salutem.
Crucem levate vestram
Sibi quisque, io sodales,
Sequi ad astra vultis isthinc.
Ferenda, Mentis arma.
DOMINUM neci dederunt,
At Stulti id impudente
Nequeunt videre mente,
Quid finis hinc et inde
Cuique portet ingens.
Trans orbem in orbe versat,
Nec sistit in quadrigae
Cursu volucris umquam:
Sit Tempus omne, donec
Constare Vita nulla
Potis ullibi vagatrix.
Breve momen exit, omnis
Rapitur, perit, iacetque
Toto suo furore.
Ubi tum minae procaces?
Ubi tormina illa multa,
Quibus in pios cruenti
Pii perenne nacti
Patientiae brabeium,
Gremium in Dei recepti
Salute sunt potiti.
Ater nigras sub umbras
Rapuit, colenda monstrans
Vice tormina uberante.
Huc vota cuncta flecte,
Contemptor omnium, quae
Perire certa nosti.
Quid si universa rerum
Te machina Imperantem
Dominum salutet Orbis?
Et tempus ut volucre
Horam tuam oppetendi
Adduxerit, quid ad te
Si Tempus illud alta
Aetate sit remotum,
Si mille milia illud
An norum abesse nosses ,
Tibi festa condere alba,
Ridere, forcipem cum
Vibraret atra Clotho:
Nunc eum scias, brevemque
Seriem esse temporum, nec
Centum venire ad annos;
Et interim quibusque
Horis tibi imminere
Anima quod expedibit.
Haec cum scias, nihilque
Sit certius probatu,
Quam tela posse quovis
Quid in sacros recessus
Mille aevitarum, et ultra,
Caduca vota mentis
Stultae exigis novando?
Et turribus quadratis
Rotunda templa nectis
Mansura mortuo te?
Quin comis hanc, et instas
Sapientia perenni,
Aeterna quae quoque ipsa est!
Mens est Dei figura,
Quid ad hanc caducus ordo
Ludibriumque Vitae?
Monumenta qui suorum
Exstare vult Decorum,
Ab hac trahat magistra
Si quid remotum ab usu
Novit patrare vulgi,
Huc tendat, ut suorum
Fratrum iuvet salutem.
Et mille vi dolorum,
Quos cernit ire retro
Precetur ipse pro se
Ut constet in potita
Semel Fide, usque finem.
laudes Dei celebret,
Plectro, ore, voce, cantu,
Animae, intima e medulla.
Dabit ipse Rector ultro,
Queis vita sustinenda est,
Copi beata cornu
Qui cuncta cum creavit,
Dominum dedit creatis,
Hominem, suamque iussit
Vicem obire mundo in imo.
Quae condidit, fovendo
Hunc deseret, regentem
Quem rebus ipse sanxit?
Quae mentis ista laesae
Quibus putas tenebris
Obsessum habere pectus?
O caeca, bruta, et excors
Mortalitas, Labore
Nili det Deus superne?
Nunc iam sopore taetro
Pulchri excitata Vatis,
Consideres tuorum
Cuicumque tu laboras,
Opus est id omne Noctis,
Et fine sub profundo
Ob noxium tenebris.
Princepsque Conditorque
Lucem in tuo tibi olim
Insevit esse cordi.
Insevit ille primum,
Maculis male inquinatam
Reparavit, et refovit,
Non Spontis es tuae tu,
Ratio tibi profecto
Tuae deinde Vitae.
Quaerit tuam Salutem
Tibi mortuus, tibique
Ab Inferis resurgens,
Tu blanda iussa Christi
Postponis impiorum
Cacodaemonum furori,
Ut mancipatus illis.
Quae pigra vis dolendi est?
Cur, quod bonum est, refutans,
At dura sors piorum
Contemnere, atque visis,
Praeferre quem videnda.
Deinde quisquis audet
Secedere a grege, illum
Fatuique more rident.
Noli, beate, noli
Odiis ab his moveri.
Caduca vis malorum est,
Sic fata constitutis
Haerent probata metis.
Illic vel hic dolendum est,
Sic Vita vivit ista.
Sub Sole, nulla mentem
Contentam habet Voluptas,
Sed pungit exeundo.
Quid corporis necesse est
Et morte victa tabent.
Primis ab usque cunis
Humana Vita constat.
Homo natus inscio se
Annos trahit viriles
Et Vita morbus ipsa est!
Quid attinet medentes
Inquirere hos et illos,
Si vita Morbus ipsa est?
Ab institis parentum
Molestus est Amori,
Seseque torquet ipsum.
Ephebus inter arma
Scelus omne mente discit.
Iuvenis capistra iactat
Per fas nefasque liber,
Monitore disciplina.
Vir ipse quae patravit
Videt in suis pati se,
Rapidae memor iuventae,
Senior videre rerum
Pretia acrius videtur,
Prudentiae sed augmen
Exsucca deserit Vis.
Severa sancit in se,
Velut immemor quid olim
Indulserit iuventae.
Sic Orbis iste versim
Nec aevitatis ullae
Partes carent dolore.
Quin Bulla, Fumus, Aura
Miseri dies vocentur,
Hora sit orba leto.
Nihilominus pudore
Secura gens relicto
Hominum, strepit Salutis
Vitiis malisque mersi,
Animas periode versant
Cum corpore, ut caducas:
Unus feretur, in se
Commune qui Sophorum
Scitum applicare possit:
Sed bestiae ut iacentes,
Mentem interire credunt
Simul artubus caducis.
Hinc crimen omne prono
Quisque ambit appetitu,
Se credit e sepulero.
Hinc omnium profunda
Se subicit malorum
Radix, Fidesque Christi
Quid enim? vigere pravis,
Per fas nefasque technis
Opulescere impios, at
Probos egere cernunt.
Arcana iura nolunt
Cognoscere, atque Finem
Suspendere ad stateram.
Divinitatis illa
Punit suos IEHOVA
Affectione Patris.
At quos malum merentes
Malignitatis omni
Mactat, procul timore;
Procul timore Poenae
Hos servitute taetra
Vitiosa manciparunt
Crescit celer reatus
Suspensione Poenae.
Graviorque tempore instar
Dilatiore Vindex.
Vindicta duplicata est,
Noxasque multitudo
Sua atrocius refellit.
Haec Iudicis IEHOVa
Primordio a recente
Servata, ad hocce punctum.
O caeca, caeca, caeca,
Mortalitas tuorum
Ab imminente Poena.
Nos, incluti Poetae,
Dei sumus Prophetae,
Nobis dat ille nosse
Nos perdii Labore
Vigilace dia fata,
Scrutamur in libellis,
Et nocte saepe sera.
Gentilium legentes,
Putetis inde solos,
Animi parare pastus;
Lepore vel diserto
Stilumque velle saltim
Polire nos Latinum.
Nil litterae, per omnem
Mundi volantis orbem
Nisi sacra cuncta, dictant.
Ut scilicet volente
Servantur hae IEHOVAH,
Sic providentiam eius,
Obscaena quin malorum
Hominum legens reperta,
Videbis, ut malignis
Sint traditi Sophistis.
Punire ab altero instet,
Et facta foeda portent
Auctoribus luelas.
Scrutamur omne quicquid
Ut Iudicis IEHOVAE
Discamus hinc timorem.
At cuncta mente prompta
Rimati, in omnium omni
Numquam fuisse tanta
Securitate, contra
Fas omne perduellem,
Scelus omne culpa nulla est,
Astutiae et Leporis,
Civilitatis immo
Scelus omne nomen haurit.
Periuriis et astu,
Vi, fraudibus dolisque,
Evertere alba corda.
Haec illa sola Virtus
Temerare sancta Vota,
Ut inde dives exstes,
Victurus hoc die istic,
Cras exiturus illuc
Aeternitatis ingens
Perdis decus, nocendo
Unam tibi per horam.
O Nox profunda rerum,
O triste, triste Vitae
Aequor malae! quid istic
Moramur, o Poetae!
Fata expedire nostra,
Moneret increpare
Hominum malos stupores.
Recedite, o rebelles,
Via mortis est perennis,
Recedite, o rebelles!
Sed quid? furore duplo,
Et nos perire malint!
Quaerunt necare ferro!
Hoc praemium est bonorum,
Nunc nunc videmus in nos
Dium venire ???dus
A rerum ad usque finem
Exordio, ista norma
Fuitque, eritque semper,
Nec fallet hunc tenorem.
Vice, Veritas, maligna est,
Furiisque corrigentes
Sequitur superba Vita.
Veniat paratus in nos
Vates Dei professos
Terrere nemo quibit.
De plano ego hac papyro
Contestor omne nomen
Deique iussa pugnax.
Relinquite, o supini,
Avara Vota rerum,
Aeternitatis istac
Vos Poenae, et Ignis atrox
Sine fine in aeviternas
Rapiet brevi luelas,
Hac finiente Vita.
Se quisque perdat istic,
Nescire nemo possit,
Omnes vident Salutem.
Quam pestis ergo mentes
Vivos velint videntesque
Agere undique in Barathrum!
Quid annus iste censes;
Dederit, Deo relicto,
Qui proxime antecessit!
Hi se esse Christianos,
Hi iacitant fideles,
Hi ferre se Salutis
Ah caeci et involuti
Omnes perinde sensus,
Domini ut videntis ausint
Caecare velle Lumen?
Odio Ambituque caedes?
Sic ire sursum ad astra?
Quid ergo bella contra
Si nosti eam esse Pacem
Quam poscit Ordo Christi!
Retro cedite, clamo,
Retro redite, Cuncti,
Curam tenet, REDITE.
Omnes sonant Cathedrae
Dogma Entheum Salutis;
Nullo Labore caelis
Hoc Veritatis ingens
Retrahet IEHOVA donum,
Vix mille de Cathedris.
Unam piis relinquet.
Furor hostici veneni:
Adulterante rursum
Pietas Dolo iacebit,
Haec quippe, quae Saluti
Videre se fatentur,
Nemo tenere curat.
Ergo Chaos vetustum
Diem obruet recentem,
Lux pristinas repulsa.
Sitient Deum relictum,
Oppressa gens, Nepotes!
Antiquitatis horrens
Meridiana nunc
Illucet albo ab Axe,
Dies, scientiarum
Nebulae prement Lepores.
Humanitatis Orbem
Diris sub involucris,
Ut ante, strangulabit.
Lex eloquentiae, et Vis
Cessabit in IEHOVAE
Sacras venire Laudes.
Sub Mahumete foedo
Artes iacent Pelasgae,
Furore honos anili.
Sub diriore tandem
Latium peribit hoste:
Quia clarior IEHOVAE
Paucorum amata Christo
Pietas resistit illi;
Sed et haec remittit aestum:
Poenae subire certant.
Hac cantione Mundum
Hortamur, ut relictis
Deum petat Caducis.
Quod si sua ipse damna
Nos officii tamen non
Obliti, abimus isthinc.
Hoc Posteri decoro
Scitote de Poeta:
Si quis sequi recusat,
Suo periculo absit:
Christi Ducis Vocatum
Nunc Vota, Vota nectam
Mecum inferam sepulcro:
Mortalibus periclis,
Ex quo Camena nostra
Tenuit Beata Musas:
Habesne quod morari
Unde omnis, omnis unde
Recessit alba Virtus?
Fratres vides gemellos,
Et amabiles Sorores?
Hos inter, hasque verti?
Nitet figura multis
Cutemque comit extra,
Intus rapace tota
Vides Sophos professi
Ut ambulent pudenter,
Ut frontibus severis
Generosa dicta crispent?
Vel Socratem, aut Catonem,
Nec esse Christiani
Dubitabilem nitoris.
Profunda mentis atto
Et falsitate dira
Vulpina corda livent.
Sic cuncta bile caeca
Pecuniosa pestis
Prius aestiment decore.
Tu candidis ab ortus
Maioribus, tuumque
Expertus in periclum,
Quid iam moraris istic,
Ubi nulla prisca Virtus
Cum candidis libellis
Potest placere cuiquam?
Tecum tuae recedis,
Morerisque vivus in te?
O Trinitas Beata,
Et in suum cubile
Reduc, tuum Poetam!
Fateor, Trias Beata,
Me mille turpiterque
Peccasse, et hic et illic.
Nulla hora, nulla puncto
Me vidit hora in ullo
Non sacra iura contra
O Christe, Vita vera,
Ignosce turpibusque.
Enormibusque Noxis,
Numerare quas nequimus,
Laticem tui beantem,
Me duc via placente
Tibi ad perenne Regnum.
Quod si iubes morari
Sentina acerbitatum
Barathroque Vanitatum,
Animae meae Redemptor,
Animae meae Una Vita,
Me libera periclo.
Et si placet tibi istud,
Mihi quod placere cernis,
Sique ex mea est Salute,
Procul ut tumultuantum
Discursionum ab aestu,
Procul negotiorum
Vivam, ut mari profundo.
Suspiriisque gratis,
Te, te, meum medentem
Poscam meam Salutem.
Spes o Caduca Rerum,
Dolor, Ambitus, Voluptas,
Opes, Labor, valete!
Recedere a malorum
Consortiis in aevum,
Fidei speique tendo.
Locus iste, Mentis in quem
Nunc Lumina alta figo,
Utinam velut Sepulcrum
Quod hactenus dierum
Breviumque turpiumque
Caecave Nocte, vixi;
Et casse compeditus,
Contra mea ipse vota
Morti malae dicavi.
Nunc paenitens pigensque
Quod restat hoc in Orbe
Deo adsecrare pergo.
Dedit ille me periclis
E totque talibusque
Mihi vivere, ipse credam.
Quae summa restat ergo
Brevi malaeque Vitae,
Deo sacrata Christo,
Fave potens IESU,
Hircorum ut ex olentum
Stabulis, Ovis, recepta,
Tua pascua inde servem!