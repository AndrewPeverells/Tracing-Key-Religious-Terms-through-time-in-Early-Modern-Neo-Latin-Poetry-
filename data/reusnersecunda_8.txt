PATRONOS super orbe ubique magno,
Ac bonos mihi quaeritans amicos;
En Musae Philotesios amicae
Praesentes mihi dictitant libellos:
Patronis simul, et bonis amicis
A me pectore candido sicratos.
Patronum pariter, bonumque amicum
Quaerunt nunc Philotesii libelli;
Quamvis nec lepidi, nec elegantes:
Cuius credere se audeant favori,
Tutelareque numen hic requirant.
Sis amicus, et o bonus patronus
Sis quaeso Philotesiis tenellis,
HEINRICE, inclyte Palladis minister,
Seu pacis sit opus toga, sagove;
O et Holsatiae supreme Prorex;
Gentis Ranzoviae decus patritum
Augens, et decus aemulans avitum.
Te poscunt sibi, speonte te requirunt
Patronum pariter, bonumque amicum:
Ac patrocinio hoc amico ovantes,
Credunt se pariter tuo favori:
Tutelaris ut his deus dicatus,
Famam nominis inclytam reportes:
Quo quid pulcrius est, decentiusve?

ILlustres proceres, sacrosque reges,
Terrarum dominis, Deosque rerum:
Et Solis nitidam videre lucem,
Cui mittam potius? cui patrono
Commendem? Tibi quam, Rudolphe Caesar,
Orbis maxime rector, et Quiritum
Augustissime Rex, et Imperator.
Cur istud faciam, rogare noli.
Caesar Caesaris esto, Rexque Regum
Hospes maximus, optimus patronus,
Aequi perpetuus, bonique cultor:
Laudis aemulus elegantioris
Sic tu, Dive RUDOLPHE, Christiant
Quum sis unicus orbis imperator:
Hospes maximus, optimus patronus,
Reges excipe laetus advolantes,
Persis, Argolicos, Syros, Latinos,
Germanosque tuos, tuos parentes,
Romani dominos, deosque regni.
Quorum, Caesarea potitus arce,
Iamdudum decora aemularis alta,
Armis parta, togaque sanctiore
Armis fortibus, et potente dextra.
Sic regni solium tibi paterni
Magnus perpetuet, beetque Iova:
Ut vivas bene: nec male imperando
Annos Nestoris exigas trecentos:
Palmis victor honorus, et triumphis.
Aevi dum satur, et satur dierum,
Cum diis aetheria beatus aula
Regnes perpetuas perennitates.

PHoebi deliciae, Minervae alumni,
Fratrum nobile par celebriorum,
Tot virtutibus inclytis, tot aequum
Claris laudibus: o amica mundi,
O concordia sidera, o venusta:
MATTHIA optime, tuque lux paternae
Laudis inclyta, MAXILMILIANE
Quande vos animum tot expolire
Certaetim studiis bonis avetis,
Concordes pietate, amore firmi,
Casti moribus, integri pudore:
Quis vos non amet? aurcosque mores
Quis non terque quaterque suavietur?
Quos Phoebus, Charites, novemque Musae
Amant non minus ac suos ocellos,
Mores ob lepidos, et elegantes;
Aeternoque colunt honore famae.
Salvete o decus, o sacri perennis
Regni gloria, Principes beati:
Iamdudum Latiae domus, et arve
Admirantur utrumque Gallicana:
Vos Germania docta, vos et omnis
Totum natio suspicit per orbem:
Laudis aemula, gloriaeque vestrae:
Fratrum nobile par celebriorum,
Phoebi delitiae, Minervae alumni.

AURO ceu nitido peritus artis
Gemmas inserit artifex decoras:
Laudum sic titulos bonus Poeta
Intexit lepidis suis libellis,
Ac post fata superstitat suprema,
Per fastos memores, in omne semper
Aevum. Sic utinam meo superstes
Sit versu tua cantitata virtus,
Semper clarior a rogo supremo,
Flos o inclyte CHRISTIANE Regum.
Fallor? an radiis velut renidet
Solis gemmula: sic avita virtus
Illustrata meis nitet libellis?
Et quum perpetua sepulta nocte
Tollet catera mors rapax; futura est
Invita tuae morte laus superstes.

FLos o imperii decusque sacri
LUDOVICE, palatiique Praeses
Rhenani inclyte, Curiate Princeps:
Maiorum decora alta si turoum,
Illustres titulos, sacros triumphos,
Vivas denique imagines parentum,
Si vis intuitu videre primo,
Magno propositas velut theatro:
Quem mitto, lepidissimum libellum,
Pignus obsequii mei pusillum,
Annuentibus intuens ocellis,
Laetus excipe dextera benigna:
Ac totum tibi deditum clientem
Clemens numine me tuo tuere:
Qui te carmine, ceu mereris, apto,
Et laudes celebrat tuas per orbem:
Maioresque tuos, Duces beatos,
Armorum studiis togaque claros,
Umbrarum tenebris diu sepultos
Inlucem revocat sereniorem.
Sic te numine sospitet benigno
Divum maxima coelitum potestas:
Sic et filiolum diu tenellum,
Spem regni columenque nunc paterni;
Sic astam tibi coniugem, domumque
Totam numine sospitet benigno:
Sceptrum Boiarici tuae PalatI
Aevum perpetuans in omne genti.

QUanquam te tua concitare virtus
Sat possit, LUDOVICE DUX PHILIPPE:
Haud parvum tamen iste calcar addet,
Quamvis sit brevis admodum, libellus:
Qui primordia sanguinis paterni
Maiorumque canit decus tucrum,
Hunc si fronte capis lubens serena,
Nec vatis timidi improbas laborem,
Laetus iam mihi gratulor beato.

DUm vulgus tibi supplices libellos,
Princeps maxime, porrigit legendos:
Libros nos quoque quod damus tenellos.
Plenos officiis, amore plenos;
Rebus te simul arduis vacare
Scimus, Castaliisque posse Musis,
Nec vatum tibi displicere donae.
Fer doctos, generose Dux, poetas.
Afftictisque tuere quaeso rebus:
Qui te voce ferant per astra magna:
Virtutesque tuas sonantiore
Seris carmine posteris relinquant.
Aevo depereunt opes, et aurum:
Virtus carmine nota vincit annos.

NOsti si bene CAROLUM, Thaleia,
Magnum Silesiae ducem potentis
Castris Pieridum sacris amicum:
Illi tu dabis hunc, sed ocioso,
Ornatu licet addito carentem,
Nec eultum bene, nec satis libellum:
Orabisque sereniore vultu
Admittat tenuem legatque chisrtam.
O quantum feret inde laudis heros,
O quantum decus ac perenne nomen:
Si dignabitur expetita tandem
Sacris otia commodare Musis

QUamvis sit male comptus hic libellus,
Laevi pumice nec satis politus,
Ostro nec nitidus, gravis nec auro,
Magn spes LUDOVICE magna Patris:
Tu vultu tamen hunc velis benigno
Laetus sumere: ne calumnietur
Te sic vindice Zoilus malignus.
Catat progeniem Ducum potentum,
Quorum stirpe Patris creata mater,
Mater CHRISTOPHORI cluet SABINA:
Nato digna, nepotibusque mater.
Illic geniis originem vetustae,
Virtutesque decusque rite disces;
Partum Marte fero, togaque sancta
Seclis mox imitere quod futuris.

COelum quando levi petit rolatu
Ales reg , lucidas per auras:
Fixos lumine Solis haud ocellos
Flectit: sed radiis suis penetrat
Phoebum cominus intuens serenum;
Et sic visum acuit suum, iuvatque:
Cum visum volucrum fatiget idem
Sol splendens, hebetetque caeterarum.
Sic in te generosa mens refulget,
Claro stemmate nate IANADOLPHE,
Princeps Teutonicae atque flos iuventae.
Quando semine languet haud paterno
Virtus insita; sed magis magisque
Dum non a nitidis hebes reclinas
Maiorum radiis tuos oclllos:
Mentis altius explicans sed alas,
Pulcro vertice tangis astra celsa.
Macte o, inclyte macte laude Princeps:
Felix es ter et amplius: beati
Quem Dii tot cumulant bonis: perennis
Laus nullo tua conticescet aevo.

QUirecte cupit imperare IULI,
Sit clemens simul, atque liberalis.
Nam clemkentia liberalitasque
Aequales homines facit Deo: qui
Clemens omnibus atque liberalis,
Indulget veniam reis, nocetque
Nulli, sed facit omnibus benigne.
Quid? quod mancipat ipse sic amicos
Ac hostes pariter sibi malignos:
Fidos quos sibi reddit, ac benignos,
Si clemens sit hic atque liberalis.
Sic nulla melior paratur arte
IULI cuiquam hominum favor: nec ulla est
Cuiquam convenientior voluptas,
Quam servare homines, et adiuvare.
Haec est summa, Comes benigne, virtus?
Hac coelum Petitur via deorum.

NEc doctum satis, aut satis disertum,
Nec cultum satis, et parum politum,
Sed non rusticulum nimis libellum,
Illustri, mea MUSA, fer Baroni,
Summi consiliario Monarchae:
Quo nemo valet elegante lingua
AUGUSTUM melius movere magnum:
Quo nec diligit alter eruditos,
Aut doctas magis asserit Camoenas.
I, fer: proque benignitate summa,
Quam novi, pete, fronte quo serend
Sumat pertenuem legatque librum,
Defensumque suo iuvet favore.
Verum tempore commodo disertam
Pulses sedula ianuam videto:
Fulget quum placidus, nec occupatus:
Et quum deposita severitate
Musis, ac querulis vacat libellis.
Si novi Domini benignitatem,
Ultro suppetias feret; tuamque
Caussam suscipiet bonus patronus:
Virtus quod fore pollicetur ingens.

SI me summa benignitas lateret,
Sacras qua tibi demeres Camoenas:
Nec perspecta foret mihi voluntas
STREINI, Caesareae Senator auae,
O et Pieridum decus sororum:
Haud obtundere nunc tot occupato
Rerum turbinibus gravissimarum
Auderem tibi versibus minutis.
Sed sic est, favor ut magis benigntu
Perspectus mihi sit, magisque notus,
Longa quam sit opus probatione.
Quae res nunc facit, ut libenter esse
Caussae te cupiam meae patronum:
Per te cum mea Caesari Thaleia
Possit gratior esse iam RODOLPHO,
Fortunaque frui bemgniore.
Quod nunc ut facias minus gravate,
Submissa volo mente te rogatum.

ZASI summe celebrium virorum,
Non horum modo, sed quot ante vidit,
Aut posthac veniens videbit aetas:
Commendo tibi me meosque libros:
Non dico lepidos, nec elegantes,
Sed castos tamen, et laboriosos:
Quos ut fronte legas bonus remissa,
AUGUSTU Mque mihi pares faventem,
Submissa volo mente te rogatum.
Quod si me studio tuo iuvabis,
Musarumque sacros mihi recessus
Per te visere longius licebit:
Blanda (si Deus annuet) sub umbra,
Aptis et melioribus libellis,
Quos nec sera redarguat vetustas,
Laeudes omen tuas feram per aevum,
ZASI summe celebrium virorum.

MIssus huc venio, tener libellus
Proles candida candidi Poetae:
Non auro, neque purpura decorus:
Felix iactitet hisce se libellus.
Moestum moesta decent: comis sed adsum
Passis, humidulis genis, togaque
Apta luctibus. hei dolore fractus,
Fatum lugeo Caesaris supremum,
Summi Principis, optimi Monarchae:
Certat relligio, fidesque sancta,
Et mentis bonitas, et ars togata.
Nil germania maius hoc habebat
Vivo: nil habitura deinde maius.
At tu, Caesareae Senator aulae
CRATO, Phoebicolis amice Musis:
Tu quaeso placidus manum benignam
Fesso tende, nec exulem repelle.
Si dignaberis aequus hospitari
Luctu tabidulum, viaque lassum:
Aevo te veniente, ceu mereris,
Grata mente colam: tuasque laudes
Aeternante superstitabo cantu.

QUis planctus novus, et quis ille fletus
Musarum? Clariae Patrone gentis
Quid fles, Phoebe? quid eiulas ad urnam?
Dic sodes. Fleo moestus, eiuloque:
Mecum flet sacer, eiulatque coetus
Musarum: cineres pios adempti
Patroni, Patriae Patris togatae.
Quisnam est ille Pius Patronus? et quis
Ademptus Patriae Pater togatae?
Flos MAXAEMYLIANUS ille regum:
Romani Dominus, Deusque regni:
Et ter maximus, optimusque Princeps.
Quo non sanctior alter: et Deorum,
Aut aequi studiosior bonique
Caesar vixit in orbe Christiaenus.
Ah quae tristia nuncias, Apollo?
Herosne ille sacer, piasque Caesar:
Aequus omnibus, omnibus benignus:
Prudens, iustus, amabilis, disertus:
Clarus relligione, et arte Caesar:
Ille (inquam) rapido, maloque fato
Raptus heu, superas reliquit auras:
Dignus vivere Nestoris senectam?
Sic est: nuper in urbe dum TiberI
(Istrum qua Regus influit) Quiritum
Magnum consilio regens Senatum:
Pacis maximus arbitor togatae:
Fulcit rem prope publicam cadentem:
Sancto Immortuus (o dolor) labori,
O factum male! nempe turbo caecus,
Et coeli furor impotens, et undae,
Fatalisque malum Cometa triste
Portendit, memini. o diem nefastum!
O crudele deum, potensque fatum!
Sed quae'nam Dea quaeso servat urnam?
Virtus. Quae sociae? Fides, et alma
Pax. At quae comites Deae ministrant?
Ascraea, et Pietas, Modestiaque
Sancto foedere nexa Fortitudo.
Vivum quem coluere, luce cassum
Moestis hunc querimoniis requirunt:
Et bustum lacrymis piis honorant:
Quin, si fata velint, tegantur una.
Quid circa tumulum frequens oberrat
Musarum chorus, atque Gratiarum?
Sanctis manibus anxiae parentant:
Aspirantque novum Deae leporem
Clarorum numeris, decusque vatum:
Addunt lacrymulis rosas: sacrantque
Quovis aere perennius sepulcrum.
Salve o terque quaterque Dive salve:
Flos MAXAEMYLIANE summe regum:
Quem tam magnifico locat sepulcro
Magnus, auspicibus deis RODOLPHUS,
Imperi columen, decusque sacri.
Gaude munere coelitum beato.
Te rector superum domo receptum
Gaudet aetherea, sacraque mensa:
Cum Diis, ambrosiaeque, nectarisque
Aeternum dapibus frui beatis:
Salve Dive ter et quater, valeque.
Tuque o Phoebe, novem Pater sororum:
Custos maxime cum deis sepulcri:
Sancta molliter umbra fac quiescat.

VOs o Alsatica sub urbe Musae,
Pro sacris heliconis hic fluentis
Rheni turbiduli amne commorantes:
Pullam sumite tunicam: cupresso
Funesta caput impedite: ferte
Squallorem facie, genis dolorem,
Lacymas oculis, et ore questus.
Iam sit urbs propere petenda vobis,
Luctu squallida, sordidata luctu:
Quae Nicri iacet ad feracis undas:
Nicris, valle reconditus sub ima,
Moesto qui fluit alveo: suumque
Ducem soepe reflagitat misellus.
Is nuper, superum vocante rege,
Terras mortuus (ah dolor) reliquit.
Fessae quum veneritis huc Camoenae:
Arcem Principis inclyti subite,
Augustam, aureolam, elegantulamque.
Illic aut querimoniis acerbis,
Luctu praeditus ob patrem, vacabit:
Vultum lacrymulis rigans honestis:
Aut cum nobilibus, libris inhaerens
Pectus excloet arte liberali:
Aut quo regna modo tenere fas sit,
Exemplo patris elegante, discet.
At palatia vos in alta missae,
Graves esse cuipiam cavete.
Aptum vos iubeo videre tempus:
Quo clementer in atrium receptae,
Pauca supplice nuncietis ore.
Quantum, dicite, fecerit dolorem:
Quam desiderium sui molestum
Parens ille tuus, parens colendus:
Qui vitae moriens reliquit auras:
Princeps sanctus, et unicus patronus:
Nemo dicere sat potest disertus.
Illum numinis instar, et parentis,
Germanus coluit decenter orbis:
Quem nunc flent populi, ducesque cuncti.
Quotquot imperio fidem dedere.
Moerent patria regna: civitates
Afflictantur: agri dolore squallent:
Et frustra gemitu anxio requirunt.
Omnes moeror hic occupavit oras:
Quae veri studio Dei tenentur.
Testis esse potest libellus iste:
Quem nos offermus tibi pudenter,
Princeps inclyte. nam tui parentis
Laudes continet: ac ducem verendum
Fato tristifico gemit peremptum:
Tecum pectore condolens fideli.
Maiorum simul hic tibi videre
Fas est nomina, imaginesque sanctas:
Sanctas mentis imagines decorae.
Quae nunc iudicio tuo probari,
Qua par est, prece te pie rogamus.
Sic non dissimilis tuo parenti,
Doctrina, bonitate, sanctitate:
Bonis omnibus affluas beatus:
Felicique diu fruaris aevo.
Haec quum dixeritis, redite Musae:
Mando caetera numinis favori.

ADeste, et mihi lacrymate Musae:
Coelum luctifico replete lesso:
Vester (proh dolor) occidit Patronus:
Ille fidus et optimus Patronus.
Qui vos pectore tam pio colebat:
Qui vos subsidio suo levabat.
Qui tam munera bella largiendo,
Vobis otia grata factitabat.
Princeps optimus, et parens fidelis:
Germani decus, atque lumen orbis:
Ducum cura, salusque subdit orum.
Secum delitias, et omne dulce,
Risus, gaudia, spes, iocos, lepores,
Secum hic abstulit. At dolore magno
Cimbrorum ora iacet sepulta tota,
Regem cum lacrymis suum requirens.
Lugent hunc populi, et vocant dolentes:
Lugent et proceres, Ducesque magni:
Matresque et pueri, viri, senesque
Nullum secla tulere doctiorem,
Aut sanctae dare iura pacis: urbes
Ac firmare repagulis piarum
Legum, regnaque moribus: vel artes
Propagare bonas, Deique cultum:
Musarumve choros sacros fovere.
Ille nunc alio beatus orbe
Vitam degit amabilem deorum.
Aura vescitur et sereniore.
Ille, si velit, amplius redire
Non huc possit et emplius redire
Si possit, minus huc velit beatus.
At vos, quae Patre iam bono caretis:
Aegrae, languidulae, vagae, misellae,
Adeste, et mihi lacrymate Musae.

MAgnum forma bonum, genusque magnum,
Et vires, et opes, pecuniaeque:
Sed non fama paratur his, decusque
Immortale. Genus magis paternae
Commendatio laudis, aut avitae est:
Anceps forma bonum, fugaxque: vires
Morbus aut populatur, aut vetustas:
Sic fortuna pecunias opesque
Huc fert arbitriis suis et illuc.
At qui iustitiam pius, simulque,
HULDRICHE inclyte, liberalitatem
Sancta mente colit; via beatus
Immortalis honoris it perenni.
Quam te sponte viam tenere dudum
Magnum fama loquax canit per orbem.
Quamvis nec tibi flos abest decoris,
Nec splendor generis, bonaeque vires,
Nec regum vel opes pecuniaeve.
O par compositum optime sororum!
Nimirum haec homines, deos at illa
Virtus conciliat: volare docta
Curru: quam favor atque vox potentum
Vatum consecrat insulis beatis,
Aevo donat et inde sempiterno.

SCeptrum principis, et columna regni
Consultor bonus est, et integellus,
Et prudens animo, et peritus arte:
Qualem te merito tuo vocamus
O cor Caesaris, o et os ADAME.
Nimirum omnia cernit haeud vir unus:
Multis multa oculis videre regem,
Multis multa loqui subinde linguis,
Multis auribus utier necesse est
Cordatorum hominum atque candidorum.
Sic princeps Agamemnon ille Graium
Aiaces sibi non decem, sed unum
Optat Nestora: tunc brevi potiri
Troia posse suos putat Pelasgos.
Sic rex Persidis inclytus Darius
Tot optat sibi Zopyros, quot essent
Mali granula Punici: nec illo
Contentus, sibi Zopyrum fatetur
Millies Babylone cariorem,
Ac suis sibi cariorem ocellis.
O vocem lepidam, aureisque regune

CONsultissime Iuris utriusque,
O cor Caesaris, o et os RODOLPHI,
SIGISMUNDE, Patrone summe vatum,
O et unica lux meae salutis.
Hoc te por solito favore quaeso:
Parvos accipe laetus hos libellos,
Quamvis nec lepidos, nec eruditos,
Nec cultos satis, dut satis disertos.
Mansuetudo tui serena vultus,
Et mentis bonitas, benignitasque
Immensum celebrata iam per orbem,
Me patrocinium tuum modeste
Implorare iubet, sidemque notam.
Sis o sis facilis tuo clienti,
Et fallar cave spe tui favoris.
Sic Dii sponte tibi tuisque semper
Vertant omnia prospere beati.

PRudentissime Caesaris Senator,
Praeses Iustitiae, PHILIPPE, sanctae
Musarum decus o, paterque vatum.
Sit gratus tibi quaeso sit libellus,
Quem spe plenus amoris et favoris.
Summo mitto tibi meo Patrono.
Tu qua mente, soles favere Musis,
Et vates alios iuvare prompte,
Fave nunc mihi, me iuva benignus.
Qualis favit Eques suis Hetruscus
Olim vatibus, hosque iuvit ultro.
REUSNERUS tibi gratias habebit
Summas: infimus omnium Poeta:
Tantoque infimus omnium Poeta;
Quanto summus es omnium patronus.

QUo quis vult generosior videri;
Plus hoc is bene de bonis mereri
Gaudet, magne BARO: preces nec unquam
Exspectat, bene de bonis merendo
Gratis sponteque. Sol viden' ut auctor
Lucis, mundi oculus, propago vitae,
Salutare inbar suum minestrat
Gratis, nec precio aut prece impetrando.
Sic tu, qui generosus es, vel alter
Aulae Sol, patriaeque sidus, orbem
Illustrans radiis suis coruscis,
Illustris BARO, de bonis mereri
Haud cessas bene, liberaliterque
Exercere tuam benignitatem.
Et recte: perit haud, bonis quod unquam
A quoquam bene sit: grave atque gratum
Idem hoc, et gravidum bonis habetur.
Quid? quod Rex nihil evenire dixit
Magnis principibus, virisque magnus
Fortunatius hic Anaxilaus:
Quam quod sic bene de bonis merendo
Mortales reliquos sibi obligarent,
Et certamine vmcerent beato.

CUi dono lepidum novum libellum,
Augustum, aureolum, sacrum libellum?
Flos o nobilis optimatum ERASME
En dono tibi. namque litterarum
Prae multis studiosior bonarum
Primo tempore floridae iuventae,
Sacros diligis et legis libellos:
Manus in quibus abluere castae
Musae lacteolas, manus decentes.
Sit tetrum procul, impiumque carmen.
Quod laedit iuvenum tenella corda.
Adsis o, et amica vultu amico
Sumas munera, digna te tuaeque
Gentis nomine splendido vetustae;
Et me, quod facis, hinc amare perge.

QUanti te faciam, Comes benigne
ERNESTE, Aonidum comes sororum:
Sat ex hoc potes aestimare selo
Quod te somnio dormiens, tuosque
Pervigil videor videre vultus:
Sermonesque recordor eruditos.
Insignis pietas, et alta virtus,
Coelestisque animi vigor sagacis,
Doctrinaeque facit decus stupendae;
Laudes ut cupiam tuas ad astra
Coeli ferre sonantiore versu.
Quod si te mihi sensero favere.
Heros inclyte: meque Phoebus olim
Magnus conferet inclytis Poetis:
Vives omne meis libris per aevum.
Dignum Musa virum vetat moriri.

QUID sit vivere, quid mori beate,
Certant Theologi, Sophique certant.
Uno nempe fatentur ore cuncti:
Sic vive, ut moriaris: utque vivas
Rursus, sic morere. Ipsa namque mors est
Finis exiguae beata vitae:
Mortis finis ut est beata vita.
Aevo non moritura sempiterno.
Sie est regula mortis atque vitae
Una haec: Disce mori, piusque vive,
Pius sic moriere: sic beatus
Longo cum superis frueris aevo.
At si scire velis, beatioris
Praecepta optima mortu atque vitae:
Quem dono, lege saepius libellum,
ERASME optime, tuque mi GEORGI:
Concordes animis et arte fratres:
LANDAUAE duo fulcra gentis, atque
Matris deliciae, patris voluptas.
Sic mors vitaque vos suo beata
Tandem tempore consequatur ambos:
Quum visum fuerit Deo supremo:
Cui fas vivere nos, Morique sanctum est.

CUr donem tibi iam meos libellos,
Nec doctos satis, aut satis politos,
CURTI, Caesaris o cor, osque magni,
Forsan me rogitas? honesta causa est.
Magnum te mihi deligo Patronum:
Cultorem Themidis sacrae disertum,
Musarum Charitumque candidatum,
Sidus Caesarei fori coruscum.
Nam sis quamlibet occupatus ante;
Tantum vix tamen es negociosus,
Ut non ocia des secreta Musis,
Musarumque fidelibus ministris.
Si me vera loqui facis, beasti.

MAgnas gebeo grat as RUPERTE
Musarum inclyte dux, paterque vatum:
Quod me tam lepidis tuis tabellis
Dignaris toties. et eruditis.
Maiores tibi debeo: quod esse
Caussae pe gis adhuc meae patronus:
Quam si fine bono brevi licebit
Tandem claudere: maximas fatebor
Pro tanto merito tuo libenter
Me debere tibi referre graies:
Quas musas, Charitesque pro virili
Censes posse referre coniugatas.
Per quas nommis haud futura muta est
Ingens fama tui, tuaeque laudis
Vivax gloria; parta singulari,
Qua polles equidem, eruditione,
Et virtute, fideque comprobata.
Qui dat maxima, quam potest, abunde est
Gratus. nam pietas, suo poiita
Fene, baud amplius inde concupiscit.

PRaeclare facis atque perbenigne:
Fidus hospes, ERASME, Gratiarum,
Musarumque quod esse gloriaris:
Quas spretas sine honore cerno passim
Tritis sub pedibus iacere vulgi:
Aut cum difficili exulare sorte.
Laus haec ampla quidem, tuoque digna
Magno nomine: quod tibi dederunt,
Pro virtute tua, dei benigni:
Artes nempe bonas suo tueri
Ultro praesidio: sacrisque Musis,
Musarumque favere sic ministris.
Verum, ne dubites, tibi vicissim
Musae pramia, Gratiaeque digna,
Pro patrocinio tuo, rependent:
Musarumque simul tuas ministri
Laudes perpetuum canent per aevum.

FAcundissime, DUDITHI leporum
Te compello pater tot Atticorum:
Quos dat Suada tibi daserta, mater
Tot felix salium disertiorum:
Quae nunc sessitat in tuis llabellis:
Illis mellifluis tuis labellis:
Quae vel Castalio madent liquore;
Unda vel Iovis, aetheris medulla,
Spirant suaviter usque delibuta:
Quid vis? inquis. amicus esse vobis
Tantus postulo: quantus esse dudum
Coepit iam meus ille CYPRIANUS:
Quo divina sub orbe nunc Mathesis
Immenso videt haud peritiorem:
Quod convicero testete vel uno.
Sis ergo facilis mihi, bonusque
ANDREA, pater elegantiarum:
Me cultoribus haud tuis gravate
Accensens: quibus est cor integellum,
Et mens candida, candidumque pectus,
Et concors pietas, fides et una.
Aurum non, adamasve sic coruscat
Phoebeis radiis: velut bonorum
Concors mens, pietasque virorum.
O spectaculum amabile, ac decorum.

DUm spretae sine honore ubique Musae,
Contemptaeque iacent, male audientes,
Praeter sed meritum, sub orbe passim:
Magne o vir, clarii Patrone coetus;
Me vivo, sibi iam meae Camoenae
Festinant sibi vindicem parare:
Te poscunt, et opem tuam requirunt
Musae molliculae atque mollicellae:
Cedro quamlibet ora non perunctae;
Nec fuco magis, atque purpurisso,
Quantum purpureo pudore pictae;
Simplex gratior ut sit haec venustas.
Sic commendo meas tibi Camoenas
Vivus; quae fugiunt suopte Marte
Iamdudum in gremium tuum pudentes:
Quo tutae lare sub tuo quiescant
Idem Phoebus Apollo, tuque Musis:
Idem lar tuus, atque mons bivertex:
Idem fons tuus est, et Hippocrenes:
Te sic vindice neminem pavebunt.

ABstrusae Sapientiae reperta,
Minervaeque reconditae latebras
Indagare meo perinde curae est
REUSNERO, quasi qui metalla ab imis
Terris effodiunt, opumque venas
Rimadri tacitas amant in umbra.
Hi noctesque diesque eo laborant,
Diam Plutus ut crutus sub auram
Vitae praesidio sit instruendae.
Ille est totus in hocce, ne (quod usu
Evenit) Sophiaeque Palladisque
Divinae iaceat sepulta gaza,
Praestantumque celebritas virorum;
Sed luci data et haec, et illa, docta:
Usque informet alatque docta mentes.
Credite o mihi, credite hoc Dynastae:
Quanto mens potior cuique habenda est
Ipso corpore, corporisque vita:
Tanto isthaec LEORINA Symbolorum
Gaza est clarior omnibus metallis,
Aut si quid melius venit metallis.