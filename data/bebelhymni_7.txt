Tu qui de zollern insignia nomina gestas
Suevorum specimen: o generose comes
Francisce immensum volitat tua fama per orbem
Sub teneris annis: mollibus atque genis
Qui sudorificum cum docto helicone solonem
Et sapias quicquid flava minerva docet
Usque adeo: ut nulli diceris iure secundus
Sit comes: aut quisquis nobilitate viget
Qualis eris post hac tu quanta laude parentes
Tu strabisque domum: vel genus omne tuum
Quamvis sit genitor toto notissimus orbe
Viribus: eloquio: martigenaque manu
Atque tuus praesul quo nil sapientius usquam
Justius aut melius phoebus in orbe videt
Quid referam patruos: et avitae nomina gentis
Laudibus insignes militiaque graves
Quos omnes vinces: modo det tibi iuppiter annos
Et fuerint vitae stamina longa tuae
Haec tua me virtus pepulit tibi mittere nostras
Divitias: versus castaliosque modos
Novero si te non caperata fronte minuta
Nostra haec tractantem: post modo plura dabo