Ocellus est pharetra
Amoris; inde fulgor
Icit, velut sagitta.
Ocellus est Leporis
Theca, inde ridet omnis
Cum Gratia Venustas.
Ocellus est Decoris
Scaptensula; inde surgit
Placentia atque Bisus.
Ocellus est Iocorum
Canalis; inde manant
Aculei Poetis.
Ocellus est Pudrois
Fontisculus, rigatur
Illo calens Voluptas.
Ocellus est Nitorum
Penus, inde promit omnem
Charitum Charis vigorem.
Ocelle dux Amoris,
Leporis Imperator,
Decoris Excitator,
Pudoris Irrigator,
Nitoris Expolitor,
Vigoris Expeditor.
Via flammae, et orbitae ignis
Per quem calent Amanteis,
Speculum Dionae, ocelle,
Per quod bibunt furorem
Dulcissmum Poetae.
Mere flos merae Iuventae,
Animae Rosa et voluptas,
Sol Mentis, et Diana
Ver Gaudii, et Choreae,
Liberte magni Amoris,
Patrone summi honoris,
Dyoptra lucis almae.
Vitae Vigor vigentis,
Scintilla viva florens,
Aeternita is almae.
Pater Elegantiarum,
Sobolesque Gratiarum,
Arx lusitationum,
Ars eruditionum.
Spes, lex, cor, ardidorum
Affectuum Triumphus.
Vox osculationum,
Praes appetitionum,
Fax compotitionum,
Rex cordipastionum,
Lux mentimistionum.
Felix ocelle; salve.
Felix ocelle, nostro
Arride Anacreonti.

Amare qui duas me
Hinc suspicare, quod sint
Duae in iocante versu,
Rosilla Cum Neaera,
Errore maximo erras.
Cum volt Neaera, nobis
Est nobilis Rosilla,
Cum denuit, Rosilla est.
Lasciva cum Neaera est
Pudica cum Rosilla est.
Vestae Rosilla mysta,
Veneris Neaera mysta.
Una est tamen Sacerdos.
Lascivus ut Rosillus,
Et Tarrius severus,
Sophiae Cupidinisque
Est unicus Sacerdos.

Quid interest, Rosillum
Fuisse, posterorum?
Sit ille quid, nihil sit,
Eadem interest Neportum!
Quare, Rosille noster,
Tibi vive; vive vitam
Tibi servientem, et uni
Volupem tibi atque dulcem.
Tibi posteri suorum
Nihil dabunt dierum,
Cur posteris tuorum
Multos dabis dierum?
Cum vita praeteribit,
Nil pertinebit ad nos,
Quid Rumor hic susurret,
Oblivione captos.
Dum vivimus sumusque
Vivamus, o amici,
Simusque, cum minutal
Abit horulae, interimus.
Satis Laboris in se,
Suaque vita habebunt,
Curarene, Nepotes,
Habeant necesse nostram.

Octavius sagitta
Occiderit puellam
Triparricida, pulcram .
Quamvis, Neaera, nobis
Illuseris, tamen sum
Placabilis, Rosillus.
Cubiculum tuum ipse
Telum gerens inibo, ut
Octavius sagitta.
Telum gerens inibo
Cubiculum tuum; at non
Ut te, Neaera, lethem.
Quin mortuam Neaeram
Telo meo potesse
Resuscitare dicam,
Dicet quoque hoc Neaera.

Iniuste, barbare, ater,
Et impudice, Minos,
Scyllamne tu, parent is
Potes coma resecta,
Suaque tradita urbe
Suspendere ad carinam?
Scelus est coma illa ferro
Fatalis exsecata,
Scelus tamen profanum
Magis est, magisque tetrum
Suspensa virgo puppi.
Decuit coma resecta
Redire, nisum amicum
Regnare perpeti; non
Exscindere urbem; at ipsam
Scyllam tenere nuptam.
Crudelis atque saeve,
Urbem eruis, patremque
Occidis, et puellam,
Per quam vocare Victor,
Nec adspicis, ferentem
Victoriam in capillo?
Iniuste, barbare, ater,
Si tale iudicabis
Ius inferum ad Tribunal;
Ego de tua hacce lege
Volo provocare, vel si
Opus sit, ad Megaeram.

Cythera cum viderer
Adonin occidisse,
Dextra suos oloreis
Retorsit at sinistra
Ocellulos fluenteis
Lacrymis retersit altis,
Deinde sic locuta est.
Adoni, Adoni, Adoni,
Ten' occidisse ocellis
Meis videre possum!
Ah occidisti Adoni
Ego sum Dea, et sequi te
Aper ille qui tuum te
Femur aureum, meum me
Corclum ille volneravit.
Ah Adoni, Adoni, Adoni,
Frustra meos monentis
Sprevisti, Adoni, Amoreis.
Nunc aurea illa forma
Amabilis Dionae,
Forma illa pallet eheu!
Lugete quicquid usquam est
Suaviorum Amorum,
Veneris puer perivit.
Ah delicate Amator,
Formose, ten's habebit
Orcus, decore rapto?
Venerem Orcus idem habebit
Qui te o Adoni; habebit
Venerem Orcus idem habebit.
Sic est locuta Cypris,
Atque illico e quadriga
Terram insilit; nec olli
Cura est Comam tenere
Per colla diffluentem,
Nec lacrymas ocellis
Abstergere a labellis,
Strophium Deae papillas
Nudavit uber anteis
Roseo fragore, nulla est
Strophium illigare cura.
Sandalium a pede illic
Humi iacere temnit.
Ceston iacere temnit,
Quin per vepreta acuta
Pedibus ruens cruentis,
Tenerum dedit cruorem
Spinis bibisse duris.
Spinae inde durae Amori,
Rosam educant odoram
Matris cruore tinctam.
Cum venit ad iacentem;
Tunicae salire nudo
De corpore ultro, et illam
Ceu prodita e salo olim est,
Liquere conspicillo
Nudam meram Dionam.
At illa nec cadentem
Vestem, nec esse nudam
Sentire se vacabat.
Quin corpus in puelli
Rueret Diona nuda.
Et osculum, per ipsum
Quod spiritus puelli
Modo fugerat, labello
Tereret fragrante frustrae.
Ah osculum, osculum unum
Mane Dionam, Ocelle
Mane Dionae Adoni.
Ah osculum, osculum unum.
At ille iam rigebat,
Nec osculum Dionae
Nec palpitantem et illud
Suave captitantem
Sentire quit Dionam.
Hinc discite, o Poetae,
Quaeres sit et quam amarae
Amori solvae Mortae.
Hoc Orcus ipse et ipsae
Revixe debuisset
Olim sepulta Mortae.
Ob quod mori Deorum
Vel maximi laborent.
Considerate porro
Diona palpitando
Et osculumingerendo,
Quae sit medela morti.

Annos bis octo natae
Amare, suaviari,
Et lusitare, et extra
Custodiam vagari
Prohibet eam, parenteis.
Horto appetitur alto
Flos, in via iacens, vix
Oculos Lepore tangit.
Breve tempus est Leporis,
Leve damnum obest Lepori,
Haec virgo casta demum est,
De qua quoque ipsa fama
Mentirier veretur.
Si flos tumore magno
Unguem appetit puelli,
Qui flosculi tumorem
Primum appetit puellus,
Primo Lepore dempto
Folia ille iure habebit
Venti fuga revulsae.
Custodienda ocelli
Instar venusta virgo est,
Haec virgo casta demum est
Quam nec Libido tangit
Annos bis octo natam,
Sic virgo nulla casta est.

Ducenties favente
Nugari Anacreonte
Non est satis, Neaera.
Nugari, Anacreonte
Satis favente demum est,
Cum ludere est puellae
Satis osculatione,
Et lusitatione,
Et palpitatione,
Et irrigatione
Siticulosi agelli.
Siticulosi agelli
Ab irrigatione
Satiata nulla, nulla
Satia a adhuc puella est.

Bito ad meam Neaeram:
Secedite, atque latam
Viam facessite omneis.
Quicunque iam Rosillo
Erit obvius, recedat,
Nec visus exeat quo
Nequit videri amando.
Si quis creatum habebit
Vitio putare nostrum
Aedilem, ita imperantem;
Annum impotent is ille
Uretur igne flammae,
Potietur integro anno
Semel, et satis maligne,
Malente me puella.
Superbia unde nobis
Haec orta, quaeritatis?
Accersit ipsa pusa.

Date poculum, bibamus,
Aeterna dormienda est
Sitis, arido cinisclo.
Genium mero irrigemus,
Saltemus et canamus.
Hoc ipsa mors iubet nos,
Beatus audit illam
Pede laneo ingruentem:
Stolidi negant Sophistae
Obaudiuntque carmen
Letale iam propinquae.
Lanugo prima longe
Tenerrima est, suaque
Novaculam sequetur
Sponte, appetita numquam.
Iuventa sic tenella
Mortem suopte motu
Sequitur, leve ingruentem.

Dionae ocellus almae,
Papilla Gratiarum,
Lactensque fulguransque,
Anacreontis hymnust.
Anacreon columbust
Veneris trahens quadrigas,
Anacreon Leporis
Flabellum, et elegantis
Ioci est Chorea mollis.
Anacreonta versum
Mavolt Diona vivum
Adonide eleganti.
Aper necat puellum
Livor necat Poetam,
Adonin' et Rosillum.
Sed quid necare dixti?
Vivit tamen Rosillus
Hoc maxime, quod illum
Livor cupit necatum.
Adonin interisse
Si nesciant Poetae,
Vixisse quis teneret?
Multis, nocere promtus,
Fuit usui, hostis ater.
Candor perire nescit
Livore fumigante.
Livor manere nescit
Candore fulminante,
Livore fumigante
Constat salus Rosilli.
Candore fulminante
Floret salus Rosilli.

HAc obvia angiporto
Nolens volensque vatem
Suaviatione
Mactabis elegante,
O dulcis Hypsitilla.
Sed scin quid ille iam nunc
Ulcisci habere dicat?
Irrisus ante, iam nunc
Ridere te expatrabit,
Alio osculo, Hypsitilla.
Labium, Hypsitilla, pande,
Diduc rubens labellum,
Ego inseram suavi
Suavius, venusto
Venustius, superbo
Suberbius, polito
Politius, tibi istud
Genus suaviorum,
Quo dulcius, politum,
Magis et magis venustum,
Umquam neges fuisse
Adhuc tibi potitum.
Quid istud, Hypsitilla,
Quaeris? tibi ipsa dicet
Cupidae tibi puella
Quae sola dormit una
Tecum, tibi puella hoc
Tua dicet, Hypsitilla,
Quae te facit puellam.

Hodie iocamur omnes,
Ridete, ludite, omnes
Quotquot fuistis apti
Aptaeve, vel futuri
Mysteriis amorum.
Natalis hic Neaerae est
Fuge cura, molliorum
Adsit Iocum Voluptas
Materque nataque una.
Sacrariis amorum
Quicquid latet sub altis,
Hodie eruatur omne.
Flos, Spiritus, Vigorque,
Amationum, Amorum,
Charitum atque Gratiarum,
Animambulationum,
Per compotum labella,
Ex intimo usque corclo,
Amantium piorum,
Ridete, iubilate,
Paeana consonate,
Natalis hic Neaerae est.
Dextram tenens Adonis
Saltet venustae Cypris,
Dextram tenens Neaerae,
Saltet tener Rosillus,
Anacreonte pleno.
Sua vita, vita non est
Amabili Rosillo,
Prae amabilis Neaerae
Vita, atque amore vivo.
Genio ista lux sacrata est
Rosilluli et Neaerae,
Neaerulae et Rosillo.
Nemo niger diem istum
Contra pote intueri,
Candore, Cum Rosilli
Ludit nitens Neaera,
Et ille Cum Neaerae.
Nemo invidorum habebit
Audire delicatas
Hinc inde cantiones.
Inamabiles, supini,
Et horridi, et ferini,
Stupidique putridique,
Durique, luridique,
Aereique, ferreique,
Procul perite porci.
Hominu ista lux bonorum est,
Saevi perite porci.

Suntne oscula, oscula ullae
Suntne inferos penes, quo
Abire dictitamur
Convivium atque saltus
Heroum ibi protervos
Scripsisse Lucianum
Memini, oscula ille nullae
Descripsit - Elysi ergo
Sancti valete campi.
Nisi osculabor, unam
Dieculam manere
Vel in Elysi viretis
Nequeo tener Poetae.
Quid enim citra osculum ausim
Vel in Elysi viretis?

Audi, iocose Victor,
Novos iocos, salito
Epigrammate explicandos.
Treis novi ego sororeis,
Patre mortuo, superstes
Queis mater esset, ipsa
Ioci arbitra elegantis
Nulli negare quicquam.
Ab omnibus rogare
Saepe omnia eleganter,
Et impetrare docta.
Treis filias maritos
Ea singulas petenteis,
Sic allocuta nuper.
Scio, filiae, mearum
Mala rescularum, ut illae
Tenuesque paupereisque
Nec omnibus futurae
Pro dote collocandis.
Hoc ergo sitis aure
Notate diligenti.
Quaecunque se calorem
Sentire maximum illo
Docebit osculo, quo
Estis puellae: ego illi
Dabo cras suum maritum
Iuvenem potentem, et aptum
Calidissimae puellae.
Spatium dedit diem unam
Calore cogitandi
De maxime calenti.
Venit altera die illa
Quae maxima esset annis
Prima; evocante iure.
Mater mea, illa dixit,
Meum osculum caloris
Calidissimi probabo.
Nullum pilum reliquit
Mihi flammae, abinde adurens,
Viden', o iocosa mater,
Nullum ut pilum reliquit?
Stupefacta mater, hercle
Calidum osculum, o puella!
Sed quid secunda? dixit.
Secunda, fomitem istine
Licet uvidum potesse
Accendier canebat,
Id se probare posse
Praesente re atque vera.
Magis magisque mater
Mirarier caloris
Vehementiam in secunda:
Sed quid tuae sorori
Utrique, Tertia, obdis,
Vincens utramque forma?
Mea mater, infit illae,
Quid iactitem calorem
Peregrinum, et inficetum,
Meo osculo nocivum?
Meum osculum calore
Hoc ardidum est. Puellus
Here fortis atque magnus,
Cornu mihi superbum
Indebat, atque durum,
Quod protenus liquarat
Calor osculo mee ortus.
Ille os deinde longum
Indebat, atque crassum
Rigidumque frigidumque,
Sed id illico calebat,
Exiret ut medulla
Fluvio sat uberanti.
Exclamat hoc loquente
Mater venusta pusa.
Facessite o sororeis,
Meretur haec maritum.

Nuper chorea vatem
Saltare conspicata
Sic est locuta docte.
Salta, puelle, salta,
Vita est puellulorum
Saltare delicate.
Nisi saltitet puellus,
Podagram meretur, imo
Podagram iam habet puellus
Nisi saltitet, Chorea
Haec elocuta, magnum
Ego sequor Choream.

Antiqua fabula ista est
Moriemur, ut supina
De plebe quisque; nec vis
Poeticos cavillos
Orci timere docta est.
Metit una falx aristas
Minimasque, maximasque
Uno perire censu
Mortalitas coacta est.
Nisi ergo tot cavilli
Possunt movere Parcam,
Solatium hoc Poetis
Est unicum, atque magnum,
Sibi conscii interibunt.
Eheu, venusta Musa,
Nihilne nos docebis
Nisi interire tortos!
Torquendus est Amore
Mortalitatis error.
Bene qui et cate peribit
Amabilem puellam,
Suo in Nepote vivet.
O posteri mei, mi
Si qui esis exstituri,
Talis fui, Poetam
Qualem extuli hoc Lepore
Devicta quo Neaera est.
Fui artifex Amorum,
Numquam puella quaequam
Mihi quid suave quivit
Lepidumque denegare.
Miremini duellis
Et litteris potentes,
Potentior tamen sum
Amabilis Poeta.
Victorias puellae
Rapiunt truci catervae.
Inepti amare docti
Sophi putantur, et sunt.
Sapiens amore victus
Bis stultus est, levisque.
Ego praemium duelli,
Ego litterarum Honoreis
Super are doctus; ultra
Fortesque et eruditos
Laudabilis vocabor.

Quando ergo sic necesse
Est omnibus creatis,
Semel ut perire, fato
Cogantur exigente,
Et ego creatus esse,
Fatearque sentiamque
Nec tu minus, Neaera.
Age, quod reliquit urna
Utrique, nos amemus,
Et cantilenam Amorum
Mittamus ad Nepoteis
Ut nos sciant amasse.
Si finis instat isti
Ardori; at eius opto
Servare mentionem
Secli orbitam perennis.
Fugit Aura, transit hora,
Lugere tempus est, Cum
Gaudere nemo possit,
Gaudere dum potes, quo
Furore vis tuum cor
Saevo comesse luctu?
Si lacryma in perenni
Nata verunt parentes,
Tamen occidere, nec iam
Meminere lacrymandi .
O Vanitas laborum
Vanissima omnium una,
Dolere velle, Cum lux
Iubeat nitere vitae!
Cadaverosa lethi
Facies in orbe regnat,
Nemo proinde vivit
Ut vivere autumat se,
Nisi Cum canit, iocatur,
Salitque et osculatur
Amabilem puellam,
Anacreonte toto.
Vanissima orbe in omni,
Est vanitas profecto.
Cum laetus esse possis,
Tum malle te dolere.
Caperata frons Catonum,
Hirci ebrii veneno
Supercili rigentis,
Torti perire debent,
Pereuntque, dum perire
Alios volunt docere,
Furcam suam ferenteis.
Nebula sub hac hemonum
Gens omnis est sepulta.
Sibi quisque fabricatus
Necis arma, queis perire
Pote caeteris mage aegre.

Tibi nuptiale carmen
Canerem Lepore multo:
Sed Cum putare mecum
Id ordior, tibi quod
Dabit hac Cythera nocte,
Et Cum putare mecum
Id ordior, mihi quod
Negat hac Cythera nocte.
Elinguis obticesco.
Felicitate tanta
Praefiscini fruare.
Ego sum miser sciendo
Quod gnaruri negatur.

Charitum rotunde puse
Rotundim ammularum,
Veneris venuste pulle
Venustilingulacae,
Amoris et Leporis
Amabilissime atque
Lepidissime inquiline,
Placentiae Cupido,
Lupidinis Lubido,
Columbulus Pudoris,
Passerculus Choreae,
Palumbulus Dionae,
Festivitas Iocorum,
Flos Lusiuncularum,
Rosa Elegantarum,
Fragrantia Osculorum,
Veneris venuste pulle,
Charitum rotunde puse,
Venusti virginalis
Rotundim ammularum.
Tun' o Rosille comte,
Tune hos moraris hircos
Qui Cum nihil, nisi unum
Foetore, rite norint,
Sunt omnibus molesti
Foetore pestilenti:
Nihil morare turpeis,
Amabilis Rosille.
Natura turpis horum est
Foetere, vestra contra
Fragrare delicate.
Infra tuam et tuorum
Hirci putentur iram.
Hirci horridi, inquinati,
Hirci aridi, inficeti,
Hirci impii et putenteis.

Papillulas Neaerae
Rotundigem micantes,
Albovi fulgur anteis,
Heri inaudii vocanteis.
Date mi virum o parenteis,
Viden' sororianteis
Mea mater, et fragranteis,
Manumque postulanteis,
Matur ipomicanteis,
Se mutuo osculanteis,
Suave vitualteis
Et dulce lactitanteis,
Hinc inde saltitanteis,
Dormire deneganteis
Solas, repullulanteis
Lepore et uberanteis,
Lascivia, papillas?
Viden' meas papillas
Mea mater? haec locutae
Siluere, me impetranteis
Medicum suo labori.

Tuus hortulus, Neaera,
Volt flumine inrigari,
Viden' ipse se ut suapte
Sponte explicet, gravique
Coma laboret, et vix
Suum ferat calorem?
Rosa duplici calore
Arescere adminatur
Nisi se riges liquore
Fluviatili petentem.
Hiat illa delicatum,
Et osculum care pandit
Calycemque purpurantem
Suo cruore pingit.
Brevi interibit illa
Nisi tu brevi rigabis,
Ego eam volo rigare
Blandusiae liquore,
Ut ipsa crescat ex se
Tumeatque, quae sitit nunc.
Hac irrigatione
Iucundius, suave
Magis, atque delicatum,
Nec Iuppiter potest nec
Charites docere possunt.
Valete magna, lauta,
Superba, grandia, alta,
Palatia, Aulicaeque
Domus, reapse caulae.
Rigando et excolendo est
Suavior voluptas.
Reges reclinet auri
Pondus, gravi corona.
Ingenua mi Neaerae
Pluris putantur arva
Et hortulus colendus
Suavitate summa.
Ostrum et tapete calcat.

Ita me dii Deaeque
Quantum est, bene adiuvassint,
Ut ego tibi osculum istud
Quod perdidisse plangis
Non abstuli, Neaera.
Sed abstulisse mallem
Quam deierare tantum.
Quid enim osculationes
Nocent piae puellae
Raptaeque redditeque?
Tamen hoc, Neaera Tecum
Licet innocens, paciscar.
Reddam tibi osculum istud
Rapuisse quod negavi,
Pretium osculi vel eius
Tibi quadruplum rependam.

Satyrisce, quid manu istic
Frigente muginaris,
Quin extrahis, petulce,
Ah me, manum rigentem?
Ego extraham, o Neaera,
Sed pactione tali.
Digitis decem rosam istic
Scrutatus illatentem un-
Decimo tuam prehendam.

Ah ah proterve ne me
Laedas cave, Iuvence,
Tenerrima est rosa ista.
Rosa si tua est tenella,
Tener unguis est minus nil
Amabilis Rosilli,
O Amabilis Neaera.
Pande hortulum ergo, pande:
Ego ungue delicato
Teneram rosam apprehendo.
Est ne illa? ah illa, ah illa,
Illa illa, ea ipsa, ah, ah me
Ipsissima est, Rosille.
Teneon' meam Rosillam,
Ob quam tot ante passus
Sum maximos laboreis?
Rosilla delicata
Cape unguem et explicato
Calycem illum ah, ah fragrantem,
Amabilis Neaerae
Oculumque Gratiamque.
Ah ah, cave, proterve,
Reduce mobilem unguem.
Non possum ego pati istum,
Nimis ah nimis tenella est.
Nunc ut reducam ego unguem?
Non rectam ego tiaram
Merebor ut reducam.
Patieris hunc deinde
Lubenter o Neaera.
Sed carpere hic deinde
Nolet tuam Rosillam.
Sic pugna finem adepta est,
At me sopor reliquit,
Amor est sopor profecto.

Puella disputabat
Mecum, satis venusta,
Argutiis protervis.
Lua ipsa quas nequiret
Resolvere, Oedipusque,
Quid victus actitarem?
Nodum integrum reliqui.

Nisi verberonem ocellum
Neaera a continebis,
Ego tertio te ocello
Mulctabo continenti.

Amare, suaviari,
Ridere, coniocari,
Meum mihi sepulcrum est.
Vivi queant moriri,
Ego mortuus volo usque
Hoc vivere in sepulcro.

Multi dies abibunt
Ut pauci; ego perennem
Quoniam imperare vitam
Nequeo a Choris deorum,
Cras interire Parca
Metuo secante filum.
Hodie ergo vivam; ubi cras
Non interire cogar,
Cras vivam, et inde porro
Vivam omnibus diebus
Quibus interire nolim.
Accersam ego Necem? nen:
Ipsa est satis superba,
Properat cito sat ipsa.
Lucrum est dies serenus.
Infunde cymbium istuc,
Haec est salus Rosilli,
Potate eam Sodaleis.
Cras interibit ille,
Here vixit, et quod inter
Cras atque heri sepultum est.
Hodie Rosillus adsum
Cras forsan hinc abibo.
Mirabile est Rosillum
Tristem esse posse quo quam,
Hodie qui adesse sentit
Sed cras timet abire.

Ut Scylla et ut Charybdim
Odi senes severos.
Nam Scylla, ut et Charybdis,
Paucas rateis resolvunt.
Sed tetrici Catones
Vitam integram resolvunt.
Queruli senes valete,
Quia vita vos refutat
Vos exsecramini illam.
Quia Vita me osculatur
Rosea integrum iuventa,
Exosculor meam ipse
Vitam integram vicissim.