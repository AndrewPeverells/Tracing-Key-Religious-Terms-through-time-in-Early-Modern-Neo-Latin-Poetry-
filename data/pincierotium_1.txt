Otio qui nescit uti, plus negotii habet,
Quam cum est negotium in negotio.
REs physicas tracto physice, medicasque perinde,
Ut medicus;: vatum fabellas misceo more;
Inseroque historias, proponoque bella sophorum
Et mota in pacem sine caede et sanguine verto.
Relligio interea mihi non perstringitur ulla,
Nec falcem curae est alienae immittere messi.
Ultra ne crepidam sutior. nam quod medicorum est
Promittunt medici, tractant fabrilia fabri.
COrporis humani quibus inclita fabrica constet
Membris: quâ se oculis dent conspicienda figurâ:
Quas habeant sedes: quos usus singula praestent,
Dicere fert animus. Tu, qui mortale creasti
Primitus e limo corpus: mox flamine ab ore
Proveniente tuo vitalem in tarda vigorem
Membra inspirâsti, atque animâ cum corpore junctâ
Absolvisti hominem, pulchris allabere coeptis,
Daque mihi vires animumque laboris amantem.
Namque opus aggredior, per quod tua summa potestas
Et bonitas ingens, per quod sapientia mira
Ostendunt se animis hominum, dum noscere sese
Incipiunt, ipsique suas intusque forisque
Sensu adeunt partes, et, quae per vincula junctae
Constituant unum pulchrâ compagine corpus,
Contemplantur, et auctorem mirantur eorum,
Me praeeunte illis magnarum interprete rerum
Infausto, dexter nisi ab aethere coepta secundes.
Quisquis es, ô juvenis, docilis cui mentis acumen
Caelitus indulsit, qui nunc in vota vocatur,
Concessitque ardens studium non deside nisu
Naturae abstrusis curas impendere rebus,
Macte animi huc gressus propera (mora nulla retardet)
Mortalesque legens mecum spatiare per artus.
Praemia erunt fragili solacia congrua vitae,
Si morbi obrepent: oblectamentaque grata
Ingenio, dum morbus abest: et adorea durans,
Cum neque morboso neque sano corpore vives,
Praecipue si nosse tuum fuit utile multis
Et res tam pulchras te scire haud nesciit alter.
Quid juvat igniferos octuplicis aetheris orbes,
Astrorumque vias, mundique elementa caduci,
Et genitale solum pluviarum et fulminis ortus,
Veramque horrendi patriam indagare cometae,
Et paucis magni secreta recludere mundi:
Si parvum ignoras, hoc est, tua viscera nescis,
Talpa domi, Lynceusque foris et Aristore natus,
Cui centum vigiles oculi caput omne replebant?
Si nescis, inquam, cordis cava pyramis usum
Quem ferat in vitâ, geminique in pectore folles:
Quae rosei partes iecoris: sinuosa cerebri
Massa quid expediat, vesica quid utraque prosit:
Quid stomachus faciat: quid vena, arteria, nervus?
Cognitio si pulchrarum tua pector a rerum
Delectat, doctosque inter vis doctus haberi,
Et bene opinantem de te non fallere plebem,
Non satis est horum te nomina sola tenere,
Res ipsa est animo tibi perdiscenda sagaci.
Tene fugit multis quod membra obnoxia morbis
Circumfers? Si forsan opem natura requirat,
Quid doleat, nescis: medico quid forte roganti
Significabis iners? Lotî censura dolosa est.
Parce tuam vafro committere corpus Apellae,
Cui lucri potior, quam alienae cura salutis.
Qui solam arripiens matulam, vultusque supini
Contemplans acie, liquido se posse videre
Occultos simulat morbos penitusque latentes.
Multa super stomacho queritur, super hepate multa.
Inter dum illaesos iurat lapidescere renes.
Tum necis et vitae miscet praesagia, tanquam
Arboribus Dodonaeis et Apollinis antro
Certior, Hypseâ cum vivat caecior ipsâ.
Tute, Hippocraticae si vis te dedere sectae,
Aucupium lucri fuge tale dolosque nocentes,
Ne pulchram per se macules inglorius artem:
Et corpus cognosce hominis: sine corporis huius
Notitiâ nil proficies, oleumque operamque
Impensamque omnem perdes, et fabula vulgi
Non audebis humo pudibundos tollere vultus,
Non poteris caecas morborum expromere causas,
Non sua tabificis opponere pharmaca morbis.
Nulla, agedum, propriae tangat te cura salutis,
Nulla aliorum hominum: certe debebis honorem
Factori, Dominoque tuo non setius istum,
Membrorum, nostrâ quae non imitabilis arte,
Non est angelicâ, structuram ut lumine lustres
Intento, pictosque artus, si forte cadaver
Exhorres, saltem ne dedignere tueri.
Ipse tibi variis fastidia nata legendo
Pellere deliciis, condireque seria salsis
Attentabo jocis: proponam et docta sophorum
Bella, et concordi satagam componere pace.
Nec non historias referam, ne lumina desint
Atque fides rebus: veterum quoque figmina vatum
Non aliena rei memor admiscebo, dabit se
Cum locus, et, quae sunt mollissima tempora fandi.
Crede supervacuo non hîc te carmine, perque
Ambages longas et longa exorsa tenebo.
Fallor? an attentas praebes mihi sedulus aures?
QUadruplici humanum circumdare tegmine corpus
Complacuit factori hominum, tellure recenti
Cum strueret nostrae caput et primordia gentis.
PRima oculos omni privata cuticula sensu,
Prima subit tactum. Nam corporis extima cingit
Cetera sub sese late indumenta coercens.
Esse solet tenuis, tunicataeque aemula summis
Caepae pelliculis, nisi cum fit crassior usu
Durarum rerum assiduo. proin sanguine plenas
Translucere sinit venas, et in extima fusam
Flaventem choleram, pingentemque ora cruorem,
Et sulcos manuum tenues. Mox crassior illi
Subicitur cutis, et fibris adnascitur arctis:
Sic tamen, ut possit sejuncta cuticula clare
A cute distingui, vel, cum Vulcanius urit
Ardor eam, velinauratis vaga cantharis alis
Fermento permixta acri, ficusve medullae,
Vel similis vivor rosor ranunculus igni.
Praeterea quando rastros stivamque bicornem
Tractat in expertus: durâ vel ligna securi,
Nigranti damnata foco dapibusque coquendis,
Cui mollis manus est et calli nescia, findit,
Ut refugum stomachi vocet in deserta calorem,
Immemorique dapum veluti calcaria subdat,
Otia quosque gelant, accendat motibus artus:
Procedendum inter vel calcem calceus arcto
Quando terit pressu: vel quando syro soporis
Hostis atrox manibus pedibusque intercute morsu
Inducit sulcos venandus cuspide summae
Et capiendas acus; taceo, quando Indica pellem
Obsedit scabies: taceo, exanthemata quando
Ecthymatumve illis cognatum examen in oras
Corporis erumpit. Nam tunc umore coacto
Inter utramque acri in cumulum sepustula tollit.
Putris quicquid in hac sanies tumefecit, id ipsa
Haud cutis est, ab eâ sed vulsa cuticula: in imo
Namque cutis latitat saniei subdita fundo.
EXtremae cur pelliculae sentire negatum,
Forte rogas? feriunt permulta forinsecus ipsam:
Nunc calor aut frigus, nunc dura atque horrida tactu,
Acria nunc, atque occulto mordacia dente:
Quae nulli vitare datum, qui vescitur auris.
Si foret ergo aliquo donata cuticula sensu,
Semper homo offensae expositus non tangere quicquam
Auderet, vitamque metu traduceret omnem.
QUalis in has igitur fuerit tibi luminis oras
Introitus, duplici fulgens Ludovice coronâ,
Qui quondam Ungariae populos, gentemque Bohemam
Rexisti, haud multis parasangis dis sita regna:
Inscia sermonis quamquam tua lingua profari
Haud potuit, neque vis animi memor ari tenelli:
Attamen, annales quia te sine tegmine summae
Narrant pelliculae genitum (nisi fascina forsan
Incautos lusere oculos) quis corpore toto
Ambigat assidui stimulos sensisse doloris,
Illorum (si parva licet componere magnis)
Exemplo, quibus est eadem detrita fricatu
Continuo, solidi vel acumine dempta metalli?
Quis querulos dubitet vagitus ore dedisse,
Naturae expleret dum deficientis in oris
Corporis extremis ars fida ministra lacunas,
Et nudam tegeret medicorum industria pellem?
Portensa fuit res rara, nec ante cuiquam
Visa: secuta etenim clades, quam Turcicus ensis
Intulit Ungariae populis, ubi milite caeso
Extinxit miserum Regem vix cognitus ante
Rivulus, et domito imposuit juga barbara collo.
NOn solum nervosa cutis, neque carnea solum,
Sed veluti tela est ex nervis carneque texta,
Quae roseo vivit conservaturque cruore
Venis in victum subtilibus undique vecto.
Quare et purpureum ferro dis secta liquorem
Effundit, liberque leves cruor exit in auras.
Ubere dives item nervosa ob stamina sensu est.
Andreas igitur quo non praestantior alter
Arte secare homines jam vita ac luce carentes,
Et medicorum augere novis armaria libris
Peniculo calamoque simul pingentibus artus;
Nil aliud cutis est, inquit, nisi sanguine nervus
Praeditus: et scite quis eum neget esse locutum?
HAec praeter multis cutis est plenissima nervis,
Quorum ope sentit item, quaecumque forinsecus urgent,
Fervida cum gelidis, cum non umentibus uda,
Mollia cum duris, cum laevibus aspera, et eius
Plura modi, vivo afficiunt quae corpore tactum.
Et, quibus impatiens cutis est, insuetaque tangi,
Titillata, locis risu ciet ora molesto,
Invitosque agitat tremulis concussibus artus,
Si vel eam summis digitis leviterque lacessas.
Sic homini nisi prospectum divinitus esset,
Noxia non fugeret, neque mille pericula rerum,
Queîs patet, horreret: quin ultro vulnere saevo
Grande nefas ausus crudum in sua viscera ferrum
Stringeret, atque animam de corpore pelleret aegram,
Forsitan obrepant miserae si taedia lucis.
Hac ratione dolor vitae infensissimus hostis
Servat eam terrore sui, gladiumque coercet,
Nec sinit invitis disrumpi stamina Parcis.
TOto aequabiliter diffusum corpore tactum
Marcus ait Cicero, quo nemo disertior inter
Facundos causas oravit in orbe Quirites.
Ast medici tactus discrimina magna notârunt
Partibus in certis: obscure in vertice pellis
Res internoscit, paucis quia consita nervis.
Acer inest digitis, est acer in inguine sensus,
Oris quin etiam vicinia abundat eodem.
Eloquar? an sileam? Sic magno errore laborat
Nicomachi natus, pellis quo judice tactus
Est expers: subjecta illi caro sentit acutum;
Dumque fidem huic curâ paradoxo quaerit inani,
Pene Sibyllinis foliis aenigmata monstri
Thebani miscet, seque ipsum, aliosque fatigat.
CRassa alibi cutis est, alibi subtilis; in alto
Vertice censetur crassissima: tenuior ullâ
Vix regione datur, quam nudos unguine fuci
Et scabro psorae, lepraeve tumore carentes
Si propius videas oculorum lumine vultus,
Sanguineumque, genam qui pingit utramque, ruborem
Haud penetraturum, si denso pellis amictu
Absque ullo cunctas tegeret discrimine partes.
Sed media est inter, multo nisi crassa labore
Evadat, rigidumque cutis trahat aspera callum
Conspicuum in digitis fabrorum et ligna secantum,
Inque duo secto culmis qui grana flagello
Excutiunt, totosque dies operantur anheli.
INtenues sese cutis atque cuticula liras
Corrugant, ubi contractae coguntur in arctum;
Quarum imis manibus vestigia clara videntur
Per totam dispersa volam multiplice ductu,
Ut solo manuum curvamine dicere natas
Vix ausim, potioris opus spectabile causae
Sed nolensque volensque animis agnoscere cogar.
Lineolas vocitant, quibus harum expromere formis
Ex diversi modis eventa recondita mos est.
Prima est vitalis: quam stipat linea Martis.
Pollicis haec circa molem curvatur in arcum.
Est et, rascettam quam dicunt, proxima carpo.
Est naturalis; mensalis, ab hepate quaeque
Nomen habet: quibus adjicitur Saturnia ab imo
Sursum contendens: est linea parvula Solis,
Zonaque fecundae Veneris traducta per illam,
Hepaticaeque soror, vulgo via lactea dicta.
Has intra et juxta septem se montibus effert
Regna vigent: sceptrum subit imperiale secundus
Saturno geniti: Mavortis tertius arcem
Sustinet: in quarti dominatur culmine Phoebus:
Quintus habet Venerem reginam: Atlanticus heros
Obtinuit sextum: pares, mons septime, Lunae.
COnsimiles in fronte licet quoque cernere rugas,
Quas certis itidem tribuunt pro more planetis
Fatidici rerum varia ad praesagia vates.
COrporis haud uno nitet extima crusta colore,
Atque illi compage cutis subnexa tenaci.
Nonnullis etenim corpus facit omne venustum
Candor, at una rosas facies et lilia^ miscet,
Volvitur incolumes dum vita caduca per annos.
Bissula cis vitreum stirpe et lare prosata Rhenum
Carminibus domini quali describitur ore.
Interdum succensa febris cum cordis in aula
Sanguineis venas percurrit vecta quadrigis,
Visceraque infestis grassatur in obvia flammis,
Confestim saturo vultus depingitur ostro.
Heu miserum, tali vultus cui pingitur ostro!
Tum quoties duro manus est intenta labori,
Pondera gestantur, cursusve alterna fatigat
Crura celer: motis affrictus in artubus ignem
Mutuus accendit: cruor hinc tenuatus in oras
Corporis emergit, faciemque invadit apertam.
Spiramenta patent: sudor fluit undique rivis.
Insuper imprudens si bucca effutiat, aut si
Percipiant aures, aut cernant lumina, quod mens
Coram aliis ducat sibi turpe, repente pudoris
Incipiunt lucere faces, et in exter a fuso,
Quamlibet invitae, rubefiunt sanguine malae.
Quoque admissa par at sub tegmine culpa latere,
Indicio eiusdem se prodit et ipsa revelat.
Nec refert, vere fit talis, an eius imago
Innocuam turbet non vero crimine mentem
Nonne vides roseo quod virginis ora rubore
Tinguntur, nutuve levi dictove jocoso
Forte lacessitae, quamvis sibi conscia casti
Sit moris, frustraque jaci sciat omne cavillum?
Nonne vides parvos pueros, tenerasque puellas
Perpeti idem, conscire quibus rudis haud dedit aetas?
Gaudia Sanguineum pellunt quoque in extima succum,
Purpureoque genas faciunt fulgere nitore.
EXanguis toto pallor sedet ore quibusdam.
Palleat omnis amans: color hic est aptus amanti.
Pallorem inducunt morbi et jejunia, et alto
Qui curas in pectore alunt, pallore notantur,
Inque metu rutilus repetens praecordia sanguis
Destituit vultum, cordi succurrat ut aegro.
Iratum si pallor habet, truculentior ira est
O Captas vanâ nimis ambitione puellas,
Quae commendari roseo splendore genarum
Dignum rure putant: pallorem ostendere buccis
Esse decus venerum, quas educat aula potentum.
Ergo, ut nativum debellent oris honorem,
Venter adhuc vacuus nullis cum tenditur escis,
Cretam aliae duro crepitantem mandere dente,
Aut crepitus expers plumbum, et demittere ventri:
Absorbere aliae laticem mordacis aceti,
Assidueque sitim madido de fonte levare,
Nec satiari escis, lumbis quo pabula demant,
Atque operâ tornent sibi juncea corpor a eâdem.
Naturale decus cur perditis oris, ineptae?
Cur aegrae cupitis, sanae cum sitis haberi?
Aegrotare etiam non detrectatis, ut ori
Falsum inducatis vero fugiente decorem!
Nescitis miserae, quid distent aer a lupinis,
Quanta sit in roseo, nescitis, gratia vultu.
Quid magis orbis habet jucundum corpore sano?
Ast huic conveniens ipso dilutus ab ortu
Est rubor, atque genas succo perfundit amoeno.
Quid rigido magis est deforme cadavere? at illud
Pallet, et e toto vivax color exsulat ore.
Ergo pallori quia vitae ex sortia tingit
Corpora, non video quid amabile possit inesse,
Nî faciem per se species adamabilis ornet?
At formae iactura levis; leve forsan et illud,
Quaeque suum genium spe quod defraudat inani,
Dum raris epulis fruitur, dum flumina potat.
Sed studio vitae toties allidere puppim
Errorum in victu scopulis, stomachique calentem
Infirmare focum: iecoris splenisque meatus
Obturare, uterique moram objectare fluentis,
Naufragio graviore premit, lethique minatur
Praeproperos nimium, quos sponte accersitis, ictus,
Et stimulos per se pernicibus additis acres.
Heu revocate animos, stolidumque relinquite morem.
Quemque Deus vobis dedit, haud temerate vigorem,
Ne migret in vitae vultus cutura venenum.
TAedet perversas aliarum attingere curas,
Quae non contentae nativi dote decoris,
Externae quaerunt mangonia frivola formae.
Arte igitur poliunt buccas, pigmentaque miscent
Apta venustati, sed non diuturna, levique
Vel flatu, vel aquae modico delenda lavacro.
Haec, per nativi quoniam simulacra coloris
Damna venustatis pulchro velamine celant,
Ferri equidem possent, nisi fraus accederet, et nî
Mordaci fucus perroderet unguine pellem,
Atque fui pigmentato vestigia in ore
Linqueret, haud ullum post emendanda per aevum.
Nesciat hanc artem capitis matrona pudici;
Sin scierit, prudens uti tamen horreat illâ.
Est modus ornandi faciem genuina figurâ
Munditie comitata decet, cui pectore regnat
Cur a pudicitiae. vanae sunt caetera fraudes.
HIc lepidum Phrynes liceat subiungere factum
Nobilis Argolicas ob formae dona per oras
Illecebrasque virûm. proprio secura decore
Haec cerussatae risit tectoria buccae.
Cumque alias faciem in speculum fucâsse videret,
Cum quibus exstructis recreabat viscer a mensis,
Quod factura foret, facerent quoque protinus ipsae,
Hortata est: quibus assensum praebentibus, undâ
Os lavat ipsa prior, mentiti ignara coloris,
Et propria in vultu stetit et genuina venustas.
Ut lavêre illae, subito simulatus abivit
Ore nitor picto, patuitque recondit a pellis
Scabrities, fuci mordacis dente, peresae,
Pallidulusque color, vel, si quis ineptior illo est.
INgenitum prisci cute delevere colorem
Atque peregrinum superinduxere Britanni,
Horrentem ut tremerent hostilia pectora vultum.
Illud idem veteres fama est fecisse Gelonos,
Atque ideo picti meruere utrique vocari.
Inque novo, nomen cui liquit Americus, orbe,
Quem prior invênit remis animoque Columbus,
Imponunt virides mentoque genisque lapillos
Artificis veluti manus olim oblita decoris
Partem aliquam fuerit, cum sint mer a monstra hominum sic
Ornatae facies, explodendaeque cachinnis.
Praeterea fi quem constrictum funibus hostem
Damnavere neci, crudo mox ore vorandum,
(Ut mos fert gentis) frontem clavamque colorant,
Quâ caput immani quassandum est flebile plagâ.
NUnc rubet iratus faciem, nunc pallet eandem
Indole diversâ vultus variante colorem.
Huic refugit sanguis, praecordiaque intrat: at illi
Exteriora petens tegit omnem murice vultum.
Quam, cum puniceae facies rubet aemula flammae.
LIventes faciunt Borealia frigora malas
Caeruleo consueta rubrum miscere colorem.
Coerula sunt etiam, quae sugillata vocamus,
Gramineo post mixta subit flavedo virore:
Fortiter impactus capiti seu tuber a fecit
Juxta oculum pugnus, seu frons illisa tumorem
Contraxit, seu parti alii grave pondus inhaesit.
AUrigo croceam dispergit in extima bilem,
Et flavis pellem ceris depingit et auro.
Sed nihil his ceris, nil hoc deformius auro.
COrporis interdum virus defertur in oras,
Et simili infectos flavedine polluit artus.
Haud procul armatae metuendus acumine caudae
Crabronum sibi grex veteris sub cortice trunci:
Fecunda in mediis eleger at antra cavernis,
Quae longaeva dies, putredoque lenta cavârat.
Id puer, arboribus pyra dum labentia captat,
Ut vidit, properat sociis aperire duobus,
Quos annis, animisque pares, ardoreque lusus
Consuetudo frequens longo sibi iunxerat usu.
Consistunt alacres, procul et volitantia servant
Agmina, consilioque inito puerilibus armis
Expugnare parant antrum, ramisque vagantes
Prosternunt volucres, ac crebro verbere caedunt.
Audaces primis insultibus obvia terrae
Corpora demittunt hostili ex agmine multa,
Atque premunt pedibus, pressorumque ilia rumpunt,
Inque vicem sibi voce animos et gestibus addunt.
Et iam se vicisse putant, cum crabro susurris
Classica dira canit, resonat stridoribus aether,
Turbaque de caecis venit irritata cavernis.
Qui de more etiam quaesitum pabula forte
Exierant, redeunt, et se pugnantibus addunt
Magno animo sociis. hic crinibus haeret: at ille
Involat in faciem, collumve invadit apertum,
Aut manui infigit trux tela ultricia nudae;
(Nam ferme nudos ad bellum audacia praeceps
Excierat pueros) pugnantibus ordine nullo
Advolitant alii atque alii, semperque recenti
Mucrone infestant. Pueri se vertere retro,
Inque fugâ desperatam sperare salutem,
Et querulis hominum percellere fletibus aures.
Nec tamen interea crabronum exercitus urget
Segnius, aut nidos repetit, sed pergit acutâ
Nudatos, eheu, compungere cuspide vultus,
Dum viridi totis defectos viribus, et jam
Luminibus captos victor prosterneret herbâ.
Vicini fletu exciti, miserique parentes
Accurrunt, mediosque via est inventa per hostes.
Haud impune tamen licuit contingere cuiquam
Semineces. duo mox animas misere sub auras.
Tertius exemptis aegro de corpore telis
Vix tandem evasit, vires frangente veneni
Arte salutiferâ, medicique favore supremi
Intumuere artus omnes, rubor ore recedit
Vividus, et laesum, visu miserabile, corpus
Informis flavedo subit, quae fronde virentem
Perpetuâ buxum retulit cerasque tenaces,
Cum stimulo immissi fuerat vis tanta veneni.
FUcus item multis tingit color extima pellis
Praecipue maribus: muliebria corpora raro
Inficit, et largi signum est in utrisque caloris.
Qui nimio solis fuit introductus ab aestu,
Sponte fugâ ruris fugit et vanescit aprici.
FUsca cutis placet ardelionibus, atraque silva
Verticis et menti, sese regione oriundos
Qui Pelusiacâ jactant, patriamque fatentur
Aegyptum, sumuntque ab eâ sibi nomina nota,
Sic mutilat attamen, vix ut noscatur origo.
Gens astuta, loquax, atque insidiosa crumenae,
Praescia venturi, manuum modo cernere sulcos
Interiorum oculis liceat. nam doctior inde
Promittit multos longum viventibus annos,
Divitiasque amplas multum cumulantibus aurum.
Quod si nativus color est diversus ab atro
Et fusco, unguentis utrumque effingere nôrunt.
Quorum vis penetrat radicesque occupat ipsas
Succrescens similet semper nova silva cadentem.
Credere si tutum est, quod plebs levis arrogat illis.
ESt etiam gens labra tumens et crispa capillos,
Afra genus, totum perfusa nigredine corpus,
Seu, male cum patrios proles Clymeneia currus
Rexisset, pronique alto labuntur Olympo
Solis equi, flammasque vomunt, quocumque feruntur,
His populis nigrum subito afflavere vaporem.
Sive, quod est vero propius, rectissima Phoebus
Tela in eos vibrat caelo sublimis ab alto,
Et radiis tropicos inter propioribus urit.
Ergo illis potuit dare verum et fabula nomen:
Nam dicti Aethiopes, quasi vultum ardore perusti.
PRaeterea vultus et cetera membra colorant
Multa modis multis, quae claudere singula versu
Nec valeo, neque si valeam, permitteret huius
Exoptanda operis brevitas, uberrima rerum
Materies cui perpetua incrementa ministrat.
Ergo age, nunc reliquos hominis referamus amictus.
SUb cute se dilatat adeps, quae tertia vestis
Corporis interiora tegit; rugosa sed intus
Area frontis habet nullam, neque vertice summo
Pingue aliquid sub pelle later: pinguedinis expers
Utraque palpebra est. perae quoque pinguia desunt,
Cerne volas plantasque, cutis velamine dempto,
Et carnosus adeps oculis sese offeret illîc.
Rarus adest aliquando, hominis cum membra marasmus
Depopulatur edax: vel, cum post sputa cruoris
Dira cavernosis pulmonibus ulcera serpunt,
Ulcera Paeoniae plerunque ignara medelae.
Tunc etenim solidas febris depascere partes
Sueta oritur, sensimque adipem macritudine mutat,
Praesentemque luem, nisi sero haud percipit aeger.
INtimus est reliquos inter carnosus amictus,
Subiciturque adipi, interioraque viscera cingit.
Quasdam destituit partes. Nam fronte videbis
Nullum, nec pleno cervicem amplectitur orbe.
Arcte ibi non pauci quia pelli haesere lacerti,
Qui lentas prohibent tractu discindere fibras.
Ardua res igitur pellem deducere collo.
Auritum excoria leporem: collo tenus omnem
Deglubes opere exiguo: deglubere collum
Hoc opus, hic labor est, manuum secat una rebelles
Cultri acie nexus, vi diripit altera pellem.
CIngere quae totum dixi, velamina, corpus
Haud solida ex omni sunt parte, sed undique crebris
Plena foraminibus: quorum pars lumine cerni
Et tangi haud renuit, pars contra utrumque recusat.
Sunt illis certae species et nomina certa
Et numerus. manifeste igitur distincta videntur.
Ast his nec certae species nec nomina certa,
Nec numerus. quid enim numero comprêndere refert?
Quem qui scire velit, rapidi velit aetheris idem
Scire, quot astrifero stellae moveantur in orbe,
Aut, ubi destillans lapidescit in aere lympha,
Quam multâ crepitent, ceu pisis, grandine tecta.
Nonne exsudantis de corpore salsus aquai
Innumeris patulas rimis erumpit in auras
Humor, et, exiguis cutis irrigat extima guttis,
Non secus ac, sudum qui nuntiat aethera mundo,
Ros nitidis pingit viridantia gramina gemmis,
Materiamque novam venturo subtrahit imbri?
Annon mille viis insensilis halitus exit,
Et late teneras exspirans transit in auras?
Rimosae medicis cutis ista foramina Graiis
Appellare
Nomen idem patriae linguae inseruere Latini.
Utque, cutem blandus cum delînit tepor, ullos
Nec digiti sentire poros, nec lumina possunt:
Sic, dum sudoris vapidi resoluta calore
Profluit unda foras, subitus si extrinsecus algor
Irruit in pellem, et stipatis frigore rimis
Sudor abire nequit, vestigia clara pororum
Collibus emergunt ipsam superantia parvis,
Et manui occurrunt, oculisque adeuntur apertis.
Quale solet terris et aquis bene notus et auris,
Sed nunquam melior, quam, postquam innotuit igni,
Romulidarum arcis servator corpus habere,
Cui cervix praesecta, cui radicitus omnis
Pluma evulsa, veru cum transadigendus acuto
Exspectat prunas, sua per vestigia ut illas
Propter in angustum tortus decursitet orbem,
Et fugiat sese, et spatio resequatur eodem,
Quo ad domitus flammis ac tempestivus edendo
Invitet suavi rictum nidore palati,
Fundatque insipidam lactata per ora salivam.
Aut cum parvorum capita erupere draconum
Mille locis summâ pueri apparentia pelle,
Unguentum de melle foras et farre paratum
Quae vocat, et nitidae linquit truncanda novaculae.
Tunc queruli cessant fletus, maciesque recedit,
Cujus sollicitos causa ignorat a parentum
Longum animos habuit, longâ anxit pectora curâ.
Nanque dracuncelli, quos sic mihi dicere fas sit,
Quot capita exsertant, penetrant tot aperta pororum.
Teutonicâ vulgo Comedones voce vocantur,
Quod miseros fraudant alimenti parte puellos,
Vexantes scabram jugi prurigine pellem.
UTque seges, scissus quae vomere provenit agris,
Laetior innumeris se tollit in aera tollit culmis
Summa soli penetrans: sic senta caterva pilorum
Pullulat hîc illic, multoque foramine pellem
Perforat, ut foveat partes, atque ornet easdem
Aut velet. coma larga caput tegit atque venustat,
Et cerebri muros densus quasi muscus obumbrat.
Inque viris brevior scapulis finitur: at ipsos
Haud raro excedit spetiosâ in virgine lumbos.
Supra oculos acies: pulchro stant ordine in ipsis
Palpebris crines, oculis natur atuendis
Quos, veluti vallum, circumposuisse videtur,
Exstrorsum longas tendentes protinus hastas,
Ut procul avertant, damnum quaecunque minantur.
Haec cilia appellant Latio sermone loquentes,
Illa supercilia, ut posituram nomine signent.
Nec vero haec tantum defendunt luminis orbes,
Sed decus adjiciunt illis frontique propinquae.
Quid? quod et obtutus ciliorum dirigit ordo,
Cernendi radios certo quia fine coercent,
Et recto ad corpus spectabile tramite ducunt.
INterior nasi pellis quoque crinibus horret
Raris, vibrissas itidem quos nomine raro
Ausoniae veteres appellavere coloni.
Nec temere id factum. labentem namque retardant
Proluviem, incautis valvas ne polluat oris
Obscenos faciens naso prorepere vermes.
PRima volat puero menti fine crinibus aetas,
Et mentum leve est aevi maioris ephebo.
At juveni primis qui non spado vivit ab annis,
Exspectatus honos faciei barba virilis
Pullulat, et molli vernant lanugine malae
Ter septem exactis crescentis messibus aevi
Post ubi confirmat a virum jam fecerit aetas,
Horrent crine genae, mento dependet acuto
Hirtus apex, late spatiosum pectus obumbrans.
Labra tegit curtus bifido velamine mystax.
Longus hirundineas sub naribus explicat alas.
Femina si barbam trudat, res aemula monstri est.
Austriacâ qualis non pridem degit in aulâ
Non hirsuta genas tantum superumque labellum,
Sed tetigere ipsas barbae quoque vellera mammas.
Non mihi visa quidem, sed visa illius imago,
Quam scalprum artificis rutilanti incîder at aeri.
Nec monstri est expers, si obtingant crinibus ora
Cassa viro, nitidae vim nunquam passa novaculae.
Barba viros hirtaeque decent cum mystace malae.
PEctora sunt etiam maribus setosa, et utroque
Quasque pudoris amans partes natura latere
Obtutum voluit, villoso tegmine saepsit.
Ausonii pubem indigitant. tum scilicet illam
Femina protrudit, cum jam duo lustra duasque
Exegit messes, binis pubescit ephebus
Post annis, vocemque gravi permutat acutam.
Omnis olet tetrum tunc corporis halitus hircum.
Et jam tempus adest, Veneris cum sexus uterque
Urgetur stimulis, et caeco carpitur igne.
SUnt, quos hirta seges cunctas enata per oras
Pelle feris similes reddit. Venator Esavus
Talis erat, potuitque per hoc notescere patri,
Visum obscurabat cui jam caligo senilem.
MOrtali natos ubicumque in corpore crines
Excrementiciis debere exordia fumis,
Perpetuosque auctus credit pars magna sophorum.
Dogma sed a rectâ nimis hoc ratione recedit.
Semine progenerantur enim. quippe editus infans
Crinibus obductum caput effert lucis in oras.
Nec refert, alii quod post oriuntur et annis
Proveniunt certis. semper sua semina crines
Intus habent, olimque suo se tempore produnt.
Sic fingit teneros natura e semine dentes,
Gingivâque tegit, dapibus dum gaudeat aetas
Ulterior solidis succo haud contenta mamillae.
Tum vero geminas et adhuc sub carne repostas
Evocat e latebris acies, armatque palatum,
Temporius promens hunc dentem, serius illum.
Natalis siquidem non accidit omnibus idem.
Nec minus est certum nutriri sanguine crines,
Attamen haud multo. quia sunt expertia succi
Corpora, ut indicio est, quod tunc quoque crescere possunt
Quum reliquas partes macies consumit egena.
Annon, quos leuce crines cum pelle dealbat,
Sanguine pascuntur, dempsit cui phlegma ruborem?
Respondent avium pennis in corpore crines
Humano. at qui ovi teretis sub cortice pennas
Fecundo volucris fieri de semine constat.
Constat et, attritas cum pennas perdidit ales,
Mox suboriri alias non ovo aut semine, verum
Sanguine alente ipsam volucrem, et grandescere eodem.
Namque recens ortae sua nutrimenta, cruentam
Ceu saniem, radice tenent, neque lumina celant,
Pulli velluntur cum plumescentis ab alis.
Carpio radatur ferro, squamisque remotis
Tergora nudetur fundent vestigia succum
Saucia purpureum, et squamas radice cruorem
Imbibere, atque eius se pascere rore docebunt.
Quid vero esse aliud, squamas in pelle natantis
Credamus pecoris, vaga, quam, quod in alite penna:
Quam, quod sunt graciles humano in corpore crines?
Parce negare igitur justae sine pondere causae
Crines sanguineum in sua pabula vertere succum.
Proximus haud illis tamen est e sanguine victus,
Sed speciem prius ille novat, quam pabula praestet
Grata pilis, radice avidâ, velut ore, trahenda.
Ille Cremonensis, stupuit quem Roma docentem
Viva cadaveribus cognoscere corpora sectis,
Et spectare suas alieno vulnere partes,
Esse pilos adipis subter cute credit alumnos.
Evulsorum imis etenim radicibus haeret
Pingue quid exiguae referens glomeramina massae.
Praeterea pingui crines adolescere succo
Flamma docet, leviter tacti quâ protinus ardent.
Cum vero pinguedo omnis de sanguine ducat
Principium, nihil hoc discordat dogma priori.
Utcumque hoc habeat sese, verissima res est
Vivere eos ritu fruticum, et radice profundâ
Attracto vesci sensimque excrescere succo
Ergo supervacuas illis dare pabula sordes,
Haerescant quae radici fulginis instar
Concretae ex fumis est frivola nenia, doctos
Quamlibet auctores habeat, grandesque patronos,
Discentumque sequax agmen. licet illa redunder.
Attamen haud potis est mensuram augere pilorum,
Cum tetigere ratas crescendi foedere metas.
Ipse etiam fumus, cum sponte feratur in altum,
Materies si esset pascendis crinibus apta,
Perpetuo celsis traherent e sedibus ortus,
Erectis peterent sublimia semper aristis:
Vertice caesaries staret: non pendula barba
Aspiceret terras: vacuae essent crinibus alae.
Nec partes, quas occuluit natura, verendas
Saepiret villosa acies, circumque foveret.
Multiplices animo quoque contemplare colores
NEc tibi sit fraudi, quod, gnavo e pectore doctas
Qui cum discipulis spatiando protulit artes,
Corpora testatur vitali orbata calore
Non augere minus fixos ubicumque locorum
Crines, vitali quam nondum orbata calore:
Sed generare novos, si qui cecidere, nequire.
Non te turbet item, quod pravi credula plebes
Tunc putat hoc fieri, culpae cum purus et exsors
Forte aliquis, falso damnatus crimine mortis,
Vitam constrictâ laqueo cervice reliquit.
Perque nefas rapidis agitatur pendulus auris
Clamosos pascens sublimi corpore corvos.
Certe Aphrodisaeus, naturae an talia fiant
Impulsu, dubitat: dubitat, Cyllenia proles
Nomina cui fecit, praestans Antenoris urbe
Qui medicus docuitque alios morbosque fugavit,
Et memorem implevit chartis vivacibus orbem.
Namque putant, postquam coepit mora longa cadaver
Siccare, intuitus oculorum intrare, pilorum
Contiguum quicquid fuerat radicibus imis,
Quod caro viva prius contexerat, inde capillos
Augminibus visus aciem deludere falsis.
Suspicio si forte aliquem damnavit iniqua,
Crux si dura gulam fregit nil tale merentem;
Tum, si judicii faciunt augmenta pilorum
Indicium injusti, quis non miracula cernit
Edere supremum, moderantemque omnia, Regem?
Nos vero, si quid natura operatur opertum,
Clandestina homini naturae evolvere jura.
Cetera suspicimus tenuem super antia captum.
ADdit vulgari Bombastus pondera famae,
Inque cadaveribus cum crinibus asserit ungues
Crescere, seu supra terram sub sole putrescant,
Seu, quasi depositum, fidei sint credita terrae,
Tempore reddendum, vitae cum faenore certo.
Non ergo innocui veliniquâ morte perempti
Esse putat signum, suspenso barba pilique
Si crescant, dominique sui post funera vivant.
Lectori haec etiam volui notescere, at ille
Arroget hisce fidem dictis vel deroget omnem
Ut libitum fuerit. me permittente licebit.
Assensum suspendo egomet, dubiusque relinquor.
FOrfice caesariem, prolixaque vellera menti
Demetito, barbaeve nemus carbone cremato
Candenti (ut fama est, Siculum fecisse tyrannum,
Tangeret exosas ne stricta novacula malas)
Nullus erit sensus. si vulseris, aegra dolebit
Pellis. nam sensus locuples ea gaudet acuto.
Fitque dolor maior, crines quo firmius haerent,
Quoque cuti sensus maior donata facultas.
NOn uno villos capitisque orisque colore
Infecit natura parens, mirabile visu,
Aspice, et invenies multos, quêis pulchrior auro
Candidiorve cygni plumis de vertice pendet.
Caesaries: aliis contra coma nigrior atro
Carbone est, quales proles Hyperionis intra
Metam utramque videt medii sub culmine caeli.
Quamquam etiam nostras non est ignota per oras.
Imprimis fuscedo frequens: haud rara rubedo,
Ingenii nota versuti, si credere fas est,
Sinon improbitas alio quoque tecta colore
Sape latet. quid enim refert, quod barba colore
Vulpibus accedit, rubicantque in vertice crines,
Aut similant carbonem atrum, modo candida mens sit?
DEgenerant aetate pili veterique colore
Amisso nivium floccis rorique gelato
Adsciscunt similem, factaeque ex farre farinae
Extremâ primum mutari parte sueti.
Corruptela pilis quibus accidit ista, laborant
Canitie, morbo quasi quodam, et nomen ab illâ
Sortiti Latio cani sermone vocantur.
Haud igitur dignor canorum nomine, foetus
Si natura pilis caput exornaverit albis.
Censetur) niveis vel cum cutis obsita naevis
Vellera producit simili vitiata colore.
Sed mihi sunt cani, cum deproperantibus annis
Albescunt crines, diversi prorsus ab albo,
Tum quoque, cum vitio cutis est immunis ab omni.
Nec vero hoc sentire malum suevere capilli
Duntaxat, sed menti etiam seges, atque genarum
Insuper, et, si quid crescit sub naribus hirti.
Temporibus geminis primo se prodere gaudet
Hîc, illîc crines varians. hinc serpit in omnes
Ante, retro capitis partes, celsumque cacumen.
Senta dealbatur vicinia serius oris.
Fit quoque ut interdum spatio mutentur eodem.
Canescensque licet sublimia vellera barba
Raro praevertat: tamen hoc aliquando videri
Cana magistra docet nos experientia rerum.
Ultima canescit crescens circum inguina silva.
Libera ab hoc vitio est, olidis quae subjacet alis.
AT, quae causa nivem spargit per tempora canam,
Et barbae temerat genitivum aboletque colorem?
Res quia difficilis, quia densis mersa tenebris,
Naturae intentas rapit in contraria mentes.
CAnities gemina est: vel enim stat a tempora servat,
Inque gravescentem cavet antevenire senectam:
Vel senio prior est, vegetaeque in flore juventae
Cani tondentur capitis de fornice cirri.
UTque prius doceam, quânam ratione pilorum
Nativam violet speciem grandaeva senectus,
Sunt, quibus ariditas alient causa coloris
Creditur exemplo foliorum, vere tepenti
Sanguine quae viridi turgent: cum Sirius ardet,
Tabescunt: post autumno veniente virorem
Abiciunt, sumuntque alios casura colores,
Nunc buxo similem, nunc flammae more rubentem.
PHaestiadis soboles negat ariditate, caducis
Qualis obest foliis autumno instante, creari
Canitiem duplici de causâ. namque videre est,
Qui tecto umbriferas gestant in vertice mitras,
Defenduntque caput, citius monstrare capilli
Feralem faciem et squalentia tempora canis,
Quam, qui sub dio capitis sine tegmine degunt,
Cum tamen his magis arescant in vertice crines,
Quam, caput assiduâ queîs pileus occulit umbrâ.
Canities porro quod ab ariditate cadentum
Permultum distet foliorum, comprobat illud,
Quod multos hominum viridi canêre juventa
Cernimus, atque atros albis miscere capillos,
Innato quorum sunt pinguia corpora succo,
Detrimenta aevi necdum sensere vieti.
At nullum e plantâ folium progerminat arens.
COntraxisse Numam, Romae qui sceptra secundus
Rex gessit, legesque tulit, cultumque Deorum
Repperit, et bis sex distinxit mensibus annum,
A puero canos aiunt. quin Rex etiam ille,
Supra quem retuli natum sine pelle fuisse,
Praecoce adhuc juvenis caput induit omne pruinâ.
Est et qui memoret (si fas est credere) quosdam
Inter eos populos, quos fert Gangetica tellus,
Ipsâ a matre comam capitis producere canam,
Quam nigro tingat praeposterus ordo colore,
Ut, ter vicenos postquam vixere per annos
Nativi alboris vestigia nulla supersint.
Atque, ibi si mulier semel est enixa, deinceps
Effeto sterilem traducere corpore vitam.
Quorum albos ego malo pilos, quam dicere canos.
Ariditate illis etenim canescere primi
Haud potuere pili, quoniam puerilibus humor
Corporibus praelargus inest aevoque fatiscit.
ERgo pilos nitidi princepsque caputque Lycei
Eiusque interpres, quo non sollertior alter,
Commentatoris doctis cognomine notus,
Longe alia senibus ratione albescere censent:
Longâ nempe morâ nostri languescere robur,
Corpore et in toto et quavis in parte, caloris,
Inque pilis ipsis adeo, licet usque pusillis,
Et medicos juxta partis vix nomine dignis.
Languente hoc autem peregrinum armare calorem
Sese, atque hostili crines invadere more,
Principio extremos: hic porro serpere in imos,
Nec coquere umorem, quem depascuntur, aguntque
Depasto vitam. verum putredine quâdam
Imbuere, et tristi penitus corrumpere labe,
Dumque fit hoc, aliquam umoris rarescere partem,
Et sese exutâ laticis convertere formâ
Corpus in aerium. lymphis dein aera mixtum
Ex obscuro album facere illustremque colorem
Atque levis summâspumae fluitantis in undâ,
Inprimisque situs, vapidâ qui albedine corpus
Pingit iners, haeretque foris lanuginis instar.
SEd, quid de canis orientibus ante senectae
Adventum annosae statuendum? numquid et illis
Praevia nativi est semper jactura caloris,
Desertosque calor peregrinus et hosticus intrat,
Deformique situ facit expallescere crines?
Omnino, si morbus erit, qui longior urget,
Causa mali, crinesque suo spoliabit honore.
Debilitas etenim cum toto corpore regnat
Decrescitque calor, crines sentire caloris
Damna etiam par est, pendentisque inde coloris,
Cum calor interea peregrinus robora sumat.
Ergo cum morbo redeunt in membra fugato
Et calor et vires, redeunt in pristina et ipsi
Sponte suâ crines, quodque amisere, resumunt.
Quod si canities sine morbo corporis ullo
Contingit, nullaeque graves praecordia curae
Exercent, morbosa in se natura pilorum est:
Uda intemperies nimirum et egena caloris.
Sed quid, si pernox et perdia cura capillos
Efficiat canos? quid item, si forte pavoris
Ariete cor subiti quatitur, vel prela timoris
Fert aliquis paucas captivus et anxius horas,
Et caput omne situ mora parvula replet oborto.
FRanciscus Gonzaga, cui subjecta Maronis
Patria clara fuit nostrorum tempore avorum,
Quendam detinuit latebrosi in carceris antro
Carnifici dandum, quasi coniurâsset in eius
Perfidus exitium. poenae formido futurae,
Huic, et torturae, torturâ immanior ipsâ
Supplicioque ipso, tacite convertit in album
Velantes infraque caput supraque capillos
Ante, oriens lucem Titan quam redderet orbi.
Res ea captivo fuit almae causa salutis.
Namque ubi rescivit factum mirabile Princeps,
Caelitus hoc quasi prodigio mitescere jussus,
Et manibus capti et pedibus sua vincula dempsit.
CAesar, qui victo cum Saxone ceperat Hessum
Non victum, augustâ juvenem toleravit in aulâ
Nobilium in lucem prognatum stirpe parentum.
Is nymphae flagrans ibidem degentis amore
Victam virginei spoliavit flore pudoris.
Res ea, Caesareae maculam quod inureret aulae,
Supplicium meruit capitale ac morte luendum.
Ergo dies lethi misero cum dicta fuisset,
Turbato sensit tantas in corde procellas,
Unius ut noctis, quam supremam esse putabat
Finitimamque neci, spatio juvenilis abiret
Prorsus ob ore decor: sugeret sua gratia crines
Canitie subeunte caput, palloreque vultum.
Luce ad supplicium cum jam producitur artâ,
Nescius ipse sui, vix noto agnoscitur ulli.
Verterat usque adeo solitum formido decorem.
Seminecis vivum miseratur turba cadaver,
Caesareasque volans rem miram portat ad aures.
Caesar avens juvenis canentes cernere vultus,
Vidit et obstupuit, gravior aque morte tulisse
Corde ratus pavidum, laxari vincula jussit
Damnato, capitisque illi, quod demere ferro
Ob crimen poterat, concessit longius usum.
TEmpore tam parvo putrescere posse capillos
Naufragium, subeatque alius, res mira profecto.
Si calor ille, pilos qui primâ ab origine fôvit,
Cor petit, atque suo perdendos obicit hosti,
Fare age, cur imâ non a radice revulsi
Intereunt potius toti, vacuumque relinquunt
Delapsi natale solum, cerebri ardua tecta.
Est etenim innato pilus absque calore cadaver.
At cani vivunt crines, longumque perennant,
Admittuntque novum secti a tonsoribus augmen.
Quid? quod canitiem defuncti in crinibus auxit
Temporis haud longum spatium, dum conditur arca
Corpus in effossae mittendum concava terrae,
Idque vident tristes atque admirantur amici?
Quantillus labor est, quid non sit, dicere? quantus
Quid sit? Davus ergo ferme, non OEdipus hîc sum.
Felix qui potuit rerum cognoscere causas.
Fallor? an e canis nondum calor exsulat omnis?
CAnorum historiam rarum et memorabile claudet
Exemplum, curas, dum mordent, gignere monstrans
Canitiem: cum mitescunt abstergere eandem.
Ingenuis pridem studiis Herborna dicata
Nassovici cur â Comitis, sumptuque benigno
Progenuit civem, cui res angusta, farinaque
Aere paranda gravi quum sollicitudine durâ
Cor premeret, vultum simul immutavit et atris
Crinibus aspersit capitis mentique farinam.
Post annona Dei cum munere vilior esset
Reddita, tamque gravi mens anxietate levata,
Cur a rapit falsam secum fugitura senectam
Saevitiae pigmenta suae, et juvenescere vultus
Coepit ab integro, priscumque referre colorem.
Cura animi morbus trahit in consortia corpus.
Ergo quâ morbus mutat ratione colorem
Corporeus, morboque vigor cedente reversus:
Cura animum subiens fugiensque immutat eâdem.
COnspexti levium segetem persaepe pilorum
Anfractus nullos, nullum curvamen habentum
Ex arvo capitis rectis se tollere culmis.
Contortorum etiam vidisti, velleris instar
Non tonsas velantis oves oviumque maritos,
Injussam campis messem procedere iisdem.
Quos crispos et cincinnos sermone vocavit
Roma suo, et clari sumpsere hinc nomina cives,
forte quibus tales deder at natura capillos.
Sed quae causa, inquis, parit his in vertice crispam
Caesariem, planaque comâ caput obtegit illis?
Ardua res petitur, sed erit laudabile velle,
Respondere tuis impar si nescio votis.
Imo meis etiam: nam scire optamus uterque
Atque abstrusarum causas pernoscere rerum.
Semen principio spectandum et origo pilorum.
Deinde et materies, augmento indulta perenni:
Quorum intemperies fuerit si sicca calensque,
Atque alimenta tenax par ce natura ministret,
Fit jejuna seges, macilentaque paupere victu,
Ariditate suos quae nescia tendere culmos
Et multiplicibus sese implicat horrida tricis,
Crinibus ut mos est, ubi vim sensere caloris.
Aspice ferventi populos sub sidere natos,
quorum sunt medio propiora habitacula caelo,
Velatosque pilis crispis plerosque videbis,
Atque iisdem brevibus, piceâque nigredine tinctis.
Quales Lixiades sunt, Aethiopesque resimi,
Finitimique freto, quod sumpsit ab Hercule nomen,
Et septemgemini qui potant flumina Nili,
Temperiesque eadem positos ubicumque locorum
Quos sociavit eis, licet inter valla locorum
dissocient, alioque procul sub climate cernant.
Certe qui nostris crispi generantur in oris,
Deflua caesaries his, et calvescere promptum
Sinciput est, durumque novos producere crines.
Scilicet exigui sunt haec documenta cibatus,
Quo sine non possunt vegetari et gliscere porro.
Nec non et curvi, per quos eduntur in auras,
Obliquique pori, contorquent germina prima
Ac tenera hirtarum fruticum, curvantque, uti numquam
Limite se possint prognata extendere recto.
Ergo omni curvam servant aetate figuram,
Haud tamen indecorem, sed sexu in utroque venustam,
Et medicaminibus, si desit, saepe petitam,
Interdum et tenuis cale facto stipite ferri.
Utere sed modice, nisi vis, ut deserat usta
Te cito caesaries, campumque relinquat inanem,
Et sua jura genus nequeant muliebre tueri,
Annis calvitii quod creditur omnibus exsors.
De crispis haec sufficiat dixisse capillis.
Rectorum exortus contraria cuncta reposcit,
Tu vero, si quid novisti rectius istis,
Candidus imperti. si non: his utere mecum.
LOnga vacillantes quandoque senecta capillos,
Fixosque infidis radicibus excutit, atque
Glabrum oculis glabro cum vertice sinciput offert.
Calvitium medici vocitant. Namque ante senectam
Si coma forte cadat, morbus diversus ab illâ est.
Hic quâvis potis est capitis contingere parte,
Utrumque invadit sexum: furit omnibus annis.
Illa petit frontem tantum, anterioraque vastat,
Ex summâ cerebri vel praedam agit arce sequacem,
Deformatque mares solos, muliebre relinquens
Sinciput intonsae tectum velamine lanae.
Insuper invalidae solet esse infesta senectae,
Vixque umquam juvenile caput, puerileque nudat.
Quum vegetis etiam coma deflua labitur annis,
Robur habet medicina suum: medicabilis arte
Nulla est calvities, nec ager jam crinibus orbus
Caesariem quâvis cultus ratione regignit.
QUaeritur hîc, an calvities, quae tempora servat
Legitima, atque annos non evenit ante seniles,
Naturae eveniat prorsus contraria legi.
Calvitium quaedam mors est, stragesque pilorum.
Ergo homini sicut mortali semine nato
Naturale mori est, quamvis nil noverit orbis,
Quod mage naturam violet, quae postulat esse
Semper, corrumpi cane peius et angue perosa:
Naturale etiam sic est instante senectâ
Res ea naturam quamvis deturpet, amantem
Ornatum atque alios, quos crinibus indidit, usus.
UTque hominis potu toleratur vita ciboque,
Queîs viduata nequit durare: alimenta capillis
Sic etiam sua sunt, quae dum penus exhibet uber
Divite de cellâ, stabili radice tenentur:
Consumpta emeritum nutantque ruuntque sub aevum.
Quaerere si pergas, cur detrimenta capilli
Nulla senum quidam nôrint, calvescere contra
Sustineant alii, gressum cum prima senectus
Auxilio baculi nondum moderatur inertem.
Imo et nonnulli bene firmae aetatis ephebi
Abiciant sterili fugientem vertice crinem,
Et pudeat, nequeantque tamen frenare fugacem,
Quamvis nec medicis parcant nec sumptibus ullis.
Accipe quaesiti causam: non omnibus aequâ
Concessit natur a viris alimenta pilorum
Lance, sed his parcâ dedit: ubere praebuit illis.
dispariles cogent dictis te credere barbae.
Ite procul fumi: longe fuligo facessat,
Et plerumque caput vexans pituita senile.
Alliciunt venis contenta viatica crines,
Pingue videlicet et genitum de sanguine virus.
Nanque hoc donec adest, felicia germina in auras
Emergunt, pedibusque vagis umbracula praebent:
Sin secus, e silva fiunt glabret a caducâ,
Cogunturque pedes aliam pede quaerere sedem.
Non animi cernenda oculis, non obvia linguae,
Laetas illa facit segetes prodire pilorum,
Et, quae conveniunt, vegetamina praeparat illis.
Illa manere suâ facit in statione fideles,
Atque in tam varios exercet jura colores
Corpore in humano, quamvis sit discolor illis,
Si morbum excipias, cui vitiligo vocamen.
Ergo haec si vitium passa est, patiuntur et ipsi
Labem aliquam crines, neque firmiter amplius haerent.
Et, quoniam a patribus natorum in corpora transit,
Calva oritur proles patris de semine calvi,
Vult ut Alexander, Cousque antiquior illo
Antistes scrutans capitis primordia longi
Non procul a gelidis Phrixeae Colchidos oris.
Id tamen assiduum non esse doceberis usu.
Praeterea, pellis si laxa foramina fiant,
Qua prodire solent crines, labefacta vacillat
Tota acies, nutuque ruit dejecta pusillo.
Calvitii eunuchis caput esse immune, nec umquam
Femineam violare comam notissima fama est,
Auctores jactans veteres et nominis ampli.
Frigida temperies, vegetique caloris egestas
Una rei magno censetur causa Galeno.
Exigui siquidem non est vis magna caloris
Pingue absorbendi, villorum pabula, virus.
Persistunt igitur firmi, dum victus abunde
Suppetit, eque suâ statione exire verentur.
Calvastras affirmat anus tamen esse repertas
Albertus, visasque sibi cognomine Magnus.
Attamen hae sanae fuerint, non addit, an aegrae.
ILlud aves etiam, nisi me mens credula fallit,
Scire ex me, capitis cur anteriora capilli
Admittant citius, quam posteriora, ruinam?
Sinciput a fronte ad summi fastigia tecti.
Non igitur multo scatet irrorata madore,
Quo pascat crines. hoc deficiente proinde
Glabrities oritur. Sunt posteriora vicissim
Crassa magis, multoque intus locupletia succo.
Unde capillorum nutrire diutius agmen
Et cohibere queunt, fugiendique haud dare causam.
Sic et Peniculus servos vincire fugaces
Compedibus potus jubet uberis atque ciborum,
Ingenium in Plauti fingens servile Menaechmis.
ASt homo calvitio cur est obnoxius unus?
Respondere solent cum docto Averroe quidam,
Uni homini quoniam dederit natura capillos.
Si pilus est capitis compôsta voce capillus,
Jure volent etiam tribui sibi bruta capillos.
Haud contenta igitur responso quaestio tali
Instat adhuc, poscitque aliud, neque sufficit illud,
Quo quidam pondus vult conciliare priori,
Esse pilos brutis in fronte et vertice duros,
Genti hominum molles: esse et discrimina victus:
Sed rogo, num cunctis, quibus hispida tergora, brutis
Durities eadem sit mollitiesque pilorum
Ursinâque ortas leporis cum pelle catique
Et martis confer, quaeque est pretiosior una
Omnibus, Arctoae zobelae de corpore tractâ,
Atque has invenies molles, illasque rigentes.
Ut tibi dem, rigidas nullam sentire ruinam,
Aut raram, molles labi nascique quotannis
Omnibus est notum, nec opinor tute negabis.
Nostra tenet medium, quantoque est mollior illis,
Durior his tanto est coma, nec stat semper, ut illae,
Nec, velut hae quovis cadit atque repullulat anno,
Sed manet, aut postquam cecidit, recrescere nescit.
Crinibus interea cruor est alimonia cunctis,
Monstratum ut satis esse supra confido superque:
Tempora si quassas, causam discriminis ede.
Humano capiti dixisset rectius ergo
Non saetas rigidas, quales animalia quaedam
Obtinuere, datas, sed mollis culmina silvae,
Radicemque suo leviter figentis in arvo.
SCrupulus ast animum pungit novus, inquis: an ergo
Est brutis natura parens hominique noverca?
Perpetuis quoniam nonnulla animantia saetis
Vestit, deciduos aliis dat habere capillos,
Et, natura quibus tales dedit, omnibus illis,
Si quid deperiit, nova per compendia sarcit,
Nullam permittens prorsus glabrescere partem.
Ast homini ut cecidere pili, cadit ipsa pilorum
Spes quoque, et areolas plantaria nulla vacantes
Intrant: non subeunt alii loca nuda capilli.
Sic perit et capitis decor, et fomenta negantur
Crinibus orbato, frigusque aestusque ferire
Incipiunt cerebrum nativo tegmine nudum.
Et causam morbis dare, morborumque sequelae.
Brutorumque adeo natura habuisse videtur
Maiorem curam, quam posteritatis Adami,
Ipse Deus cujus subjecerat omnia fraeno.
HIc posset lato mea Musa excurrere campo,
Et recitare, quibus rationis inania rebus,
Excellant hominem, sed turgida vela secunde
Contrahet in cursu, seque intra septa tenebit.
Tota huc summa redit, brutorum dotibus unus
Omnibus est potior divini spiritus oris,
Quem modo formato Deus insufflavit Adamo,
Mens, inquam, aetheriis rationis praedita donis,
Adque usus varios manuum concinna figura.
Ergo caput quamvis spoliet tibi crinibus aetas,
Invenit auxilium ratio, tegumentaque fingit,
ficta operi mandat manus, et deducit in actum:
Sic natura juvatur inops, cerebrique fovetur
Usque tepor, morbisque adeo praeciditur ansa.
Praeterea, quoniam caput est quasi regia mentis,
Atque ea se assiduis exercet dedita curis
corporis ad clavum residens, et totius urbis
Corporeae quaerens intusque forisque salutem,
Non eguit saetis, non multo vellere crassum
Namque ea significant crasso cum sanguine sensum.
Nec bene conveniunt et eâdem sede morantur
Villo sum caput, et prudentia. vincit ovillum
Velleris intonsi pecus omnia pondere bruta,
Simpliciusque nihil, nihil est ignavius illo.
SEd redeo, unde abii, videar ne vertere terga,
Nec mora, disquiram, cur crine animantia molli
Quae texit natura parens, pariterque caduco,
Hoc etiam prudens fuerit dignata favore,
Annua defluvia ut fugientum sponte pilorum
Curae habeat, studeatque novâ supplere cohorte.
At semel abjectis cerebri cum templa capillis
Sunt nudata homini, spes sit praecisa pilorum.
Accipe Aristotelis responsum. corpor a brutae
Mutantur, partes juxta mutatur ut annus,
A vere incipiens hortos qui floribus ornat:
Mox coquit aestivis Cerealia solibus arva:
Lenior hinc factus musto implet dolia: tandem
Decutit arboribus frondes et flumina durat.
Postque hiemem redeunt blandi oblectamina veris,
Nectunturque adeo lapsis nova saecula saeculis,
Dum volucer sua per vestigia volvitur annus.
Hâc de causâ igitur disperdunt bruta quotannis
Et reparant crines. contra sors judice eodem
Est diversa hominis, dapibus dum vivit et aurâ.
Namque per aetates tacito pede fertur ab ovo
Primi aevi, per curriculum juvenisque virique
Huicque superveniens mors, meta novissima vitae,
Nullum praeteritos iterum sinit ire per annos.
Ast hoc philosophi responsum elusio tantum est
Vilis, et objecti non vera solutio nodi.
Quaestio durat adhuc, cur damna accepta pilorum
Annua restituat brutis gener atio, solus
Calvitii non possit homo replere lacunas.
Mercurialis ait, cursim dum praeterit aetas,
Crinibus absumi decretum in pabula succum,
Quod nequeant alimenta coqui languente calore,
Vitai cunctas qui debilitetur in horas.
A quibus assiduum reparabilis attrahit augmen.
Defectos igitur tandem nutrimine crines
Decidere, et nullâ instaurari posse medelâ.
Omnibus hoc commune malum est, qui vescimur auris,
Femellis maribusque simul discrimine nullo.
Attamen haud pariter calvescere suevimus omnes.
Assiduum pinguis facit et ratione carentum
Natio naufragium succi, dum vita calorque
Perpetuo et nunquam frangendo foedere durant.
Calvitio tamen haud quaquam est exposta perenni.
Quî crines reddat brutis natura quot annis:
Matribus immotâ faciat radice manere,
Deturbet nullo redituros tempore calvis:
Nota Deo res est, et sensibus abdita nostris.
MUlctari exilio, quod sit revocabile nunquam,
Inguinis ob meritum meritos nil tale capillos,
Et Physici affirmant, et vulgo creditur illis,
Prolifero nimium dum luxuriavit in horto.
Hinc foeda in socerum Pompeji scommata jacta,
Dum calvum clamat miles se adducere moechum.
Quin et Aristoteles inter sua dogmata fatur,
Perniciem non ante leves incurrere crines,
Non caput ante eboris splendescere depile ritu,
Quam teneri gustus homo delibârit amoris.
Adjiciunt curas medici, quasi sinciput illae
Villorum valeant etiam spoliare decore,
Hirsutoque foris velamine reddere nudum.
Proxima causa una est. Siccant curaeque Venusque,
Siccandoque pilis rapiunt sua pabula, et hisce
Longius haud possunt inopes perstare negatis.
Res ut ut haec habeat, tamen est dubitabile verum.
Si coitus de sede suâ detrudere crines
Est potis, idque facit siccando; fare, age, causam,
Cur capiti parcat muliebri, curque virorum
Hos faciat calvos, illis sua vellera linquat,
Concubitu quamvis aeque sua corpora solvant.
Cur quidam, veneris quêis rarior obtigit usus,
Calvi evaserunt, coma salva salacibus haesit?
Calvitium objectant pueri petulanter Elisae,
Quis bonus id tales habuisse existimet ortus,
Curae etiam calvos faciunt. Stagirita sed ante
Militiam Veneris negat ullum exsistere calvum.
Nec nihil est, quod ait doctissimus ille sophorum,
Nec totum, vigili quod nunc indagine quaero.
Calvitii pridem positis ego inhaereo causis.
SEd de calvitie quamvis satis esse locutum
Me rear, et nimium forsan, tamen hosce fideles
Subiciam monitus: quia non curabilis ullâ
Est ope, tu studium quisquis profitere medendi,
Ne calvo spondere pilos temerarius aude,
Doctam ne infames tecum aspernabilis artem,
Tuque capillatus qui primâ aetate fuisti,
Nunc vero es calvus, rursus frondescere nudum
Ne spera caput, et revocari in pristina posse.
Parce fores etiam medici pulsare, decorem
Empturus pretio amissum, reducesque capillos,
Auxilium ne dum per inania pharmaca quaeris,
Nervorum et cerebri crudelia fata minantes
Invenias morbos, et dum deformis haberi
Detrectas, maneas deformis, et insuper aeger
Evadas, duplexque malum de simplice fiat.
Lapsuros stabilire tamen si for sitan optas,
Et turpi prohibere fugâ, reperire medelam
Varro vetat crines Lunâ tabente secari,
Cui glaber est odio vertex, et crinibus orbus.
DEfluviis morbos et pota venena secutis
Et tactus, Salamandra, tuos referente Sereno,
Seu Graio sumant vulpis de nomine nomen:
Seu colubri, non hîc locus est. describere morbos
Quos juvat, ista docent, et iis medicamina jungunt.
Triste caput, scabies quod reddidit Indica calvum.
Tristius est, cui flamma pilos pellemque perussit.
Semper erit sine crinibus hoc, quia pellis in ustae
Successit spatium sine rimis densa cicatrix:
Illud curato recipit sua tegmina morbo.
POrro ut judicii mortalia pectora ventis
Volvuntur variis: sic ornamenta capilli
Haud cunctis eadem populis placuere virilis,
Et barbae faciem solitae decorare virilem.
Quarum aliquas referam species, variantia fessas
Ut recreet mentes, studiumque legentibus addat.
Hoc memor are loco labor esset inutilis omnes,
quas novi. at quota pars tantae mihi cognita turbae?
Quando etiam his nostris toties mutantur in oris.
Priscâ aetate viri quo primum tempore acuto
Aggressi caput et mentum sint radere ferro,
Scire potest nemo: sed more fuisse receptum
Jam tunc, cum populus fugiens Iudaicus oras
Niliacas Arabum per inhospita tesqua mearet,
Inde patet, quod lex, orbis dictante monarchâ,
Lata Sacer dotes prohibet der adere barbam,
Atque suam capiti crinito demere silvam.
Cur prohiberet enim, quod adhuc non esset in usu?
Caesariem Simson, quam nulla novacula ab annis
Attigerat primis, aluit, roburque sub illâ
Servavit tacitum, dum rem rescisceret uxor,
Atque unâ quateret viresque pilosque ruinâ.
Ammonitarum quoque rex abscindere barbas
Jussit et indumenta viris a Davide missis.
Res ignominiae quia plena, arde scit in iras
David, et hanc maculam justis ulciscitur armis.
Ecquis item nescit, sceptris inhiare paternis
Quum scelere infando soboles foret ausa Maachae,
Et patrem fugeret, longis haesisse capillis
Arboris extento ramo, telisque Ioabi
Transfixam, tenues animam misisse sub auras?
Grande capillitium veteres habuisse Sicambros
Et Suevos perhibent. Germania serior usa est
Luxuriante comâ, donec dux ille Philippus,
Quem sua mitisono bonitas cognomine signat,
Burgundos regeret. namque is, cum languidus esset
Moroso capitis, temnenteque pharmaca, morbo,
Complacuit medicis capitis tonsura, sed illa,
Quod deformis erat, nec reddita grata per usum,
Ne risum elicerer populo, praecepit, ut aulae
Morem hunc susciperent proceres, aliisque praeirent
Exemplo proprio. docili mox transit ab aulâ,
Finitimasque volat longe lateque per urbes,
Perque agros etiam, nec in extera regna vagari
Abstinuit. Nam caesaries curtatur Iberis:
Nec Gallis odio est, contraque habitantibus Anglis
Prolixae caesura comae. nec forficis ictu
Teutonicus renuit crines deponere vertex.
Demetit ora suos quoque Transalpina capillos,
Ut taceam Arctoo positos sub climate Suecos,
Vicinosque horum dispersos aequore Danos.
Namque supercilio par his quoque crinis in usu est.
Ut vero nutrire comam regale putârunt
Atque decens quidam populi: sic ponere eandem
Conditionis erat signum sortisque minoris,
Imo ignominiam quoque contemptumque notabat.
Exemplo tibi sint legati a Davide missi.
Cum Petrus Antiochi Christum resonaret in urbe,
Rasurâ excipitur capitis, stolidique cachinnis
Obicitur populi. res acriter illa dolere
Credenti coepit turbae, probroque quod illi
Esset ab hoste datum, coepit sibi ducere laudi.
Credere si dubitas, Beda est venerabilis autor.
India ad aurorae croceum conversa cubile
Crinibus omne caput spoliat, tantum effugit unus
Cirrus tondentis morsus et vulnera ferri,
Ceu quaedam in summo reclivis vertice crista.
Occiput et capitis suprema cacumina contra
Deglabrat cum temporibus, gens strenua bello,
Lechi posteritas, sive a duce nomina gestet,
A campo dici seu se contendat aperto,
Antrorsum pendente uno de vertice cirro.
Nunc decus est illi: fuit olim poena, fugatum
Ob Regem, e claustroque iterum in sua regna vocatum,
Quam genti statuit Romani antistitis ira,
Petri obolum adjiciens, albaeque ligamina zonae.
Ungariae populi rasurâ utuntur eâdem,
A populoque illam forsan traxere propinquo.
Vellera sincipitis fera gens detondit Abantum,
Turilegique Arabes et, vilis natio, Mysi:
Quosque ferunt genitos primum Curetas ab imbri,
Ne gererent manibus prêndendam hostilibus ansam.
Mosque ab iis fluxit, simul excessisset ephebis
Marti aptus juvenis, Phoebo sacrare capilli
Primitias tonsi. rasos e bregmate villos
Phoebo igitur Delphis isto de more sacravit,
Qui vivo ad manes vivus comes ivit amico.
Curtari barbas ob causam jussit eandem
Natus Olympiadis, genitor cui Iuppiter Ammon
Creditus, ut culpam velaret numine mater,
Insolescendique causam Rex stultus haberet,
Sedne de lanâ nimium fortasse caprinâ
(Vah illud volui, de humanâ dicere) cuiquam
Verborum videar fecisse, quod infitiari
Non ausim, mea Musa pilis valedicet, et ungues
Incipiet socios simili describere venâ.
EXtremi digiti manuumque pedumque teguntur
Unguibus exterius, quasi crustâ et cortice, cujus
Materies solida est, duroque simillima cornu,
Atque fenestratae pellucida more laternae.
Forma illis clypei. radici proxima et ima
Pars teneram vel anum similat curvamine Lunam,
Lacteolo candore nitens et cetera vincens:
Pars adversa illi, veluti suggrundia, carnem
Sese ultra tendens, acies est unguis, et intus
Caeruleis latebras dat sordibus atque receptus,
Per cornu quae pellucent unguemque colorant,
Pistorum indecores digitis, operamque coquendis
Qui navant escis, et qui medicamina miscent,
Et quibus est habitus curae inter edulia mundus.
Ergo, ubi luxuriant ungues, acieque trahuntur
Enormi in longum, nitido exsuper antia ferro
Truncanda est, sordesque suo viduanda receptu
Pellis ubi prurit, corrasa ex omnibus oris,
Seu scabie obsessa est, seu salso umore madescit.
AReola in mediâ, quam Luna hinc claudit, et illinc
Ipsa acies unguis, maculas emittere Lunam
Lacteolas cernes. vocitat mendacia vulgus,
Exque horum numero, quoties contraria vero
Sit fatus dominus, vult se novisse videri,
Traditione unâ tanquam fundamine fretum.
Nil moror has nugas, revocoque ad seria Musam.
EX albo et rubro mixtus mendacia circum
Est color areolae, donec calor ossibus haeret.
Pallorem inducit lethum, frigusque calori
Succedens refugo, febris cum bella minatur
Motura in cunctis incendia corporis oris.
QUisque sui digiti curvâ scrobe prodit in auras
Haerescens carni pellique tenaciter unguis
Usque adeo, ut solvi nunquam et discedere possint,
Communes nisi trux fibras violentia rumpat.
Tunc dolor exsistit, quo non immanior alter.
Testis erit, si cui mala vomica nata sub ungue est,
Substratamque illi carnem putrefecit, et ossa
Funditus exedit, vetuitque obrepere somnum.
Allia ferte citi, calidis mollite favillis
Conterite et pingui lardo miscete, recenti
Mox adhibete malo: certum venit inde levamen.
Proderit et tepidi Cataplasma imponere oleti,
Si tibi munda magis forsan medicina negatur.
Nascentem haud melius poteris compescere morbum.
Pus ubicumque vides, pellemque unguemque forato,
Rade unguem, mox ferro aperi, saniesque sequetur.
Testis erit, si cui violento malleus ictu
quassavit digitum, sugillatumque cruore
Unguem liventi maculavit, putridus extra
Vasa minutatim qui pus vertatur in album,
Donec laxatis acri putredine vinclis,
Antiquis liber valedicat sedibus unguis,
Et successori spatium concedat inane.
Vah, quibus ille malis quantoque dolore vacâsset,
Si pellem gracilis fodisset cuspide ferri
Protinus, et rubrum pressisset ab ungue liquorem?
Testis erit captus miles, cui Tartarus atrox
Sub vivos spinas praeacutas impulit ungues,
Et lentas rupit tormenta per aspera fibras,
Ut victam secreta loqui impatientia linguam
Cogeret, atque avido pretium spondere latroni.
Perfer et os cohibe. quondam tacuisse juvabit;
Si nequeas, praestat tenues dis per dere nummos,
Quam vitam et reliquas lacerato in corpore vires.
EXcrementa suos praebere tenacibus ortus
Unguibus affirmant quidam, ut de crinibus ante
Exposui, magnoque suum fervore tuentur
Dogma magistrorum iurati in verba suorum.
Hos tamen erroris potuit convincere, foetae
Quod natura creat digitorum scutula matris
Unde autem generentur ibi, nisi semine, prolis
Fecundi studio quod contribuere parentes,
Materiem unde petunt omnes sibi corporis artus?
Nec dubium, quin purpureo quoque pabula succo
Duri concipiant et crescant jugiter ungues,
Et, cum luce carens latet infans matris in alvo,
Et, cum luce fruens maternâ excessit ab alvo.
Sed prius hunc succum speciem posuisse necesse est,
Quam nutrire queat. vivunt quoque sanguinis ossa
Rore, sed in pinguem transit prius ille liquorem.
Dic age, cur imos venae mittantur in ungues,
Sanguineum si non sitiunt, ut cetera, rorem,
Et pascuntur eo, quid enim nisi pabula portant?
Cartilagineo pandos clarissimus ungues
Annumerat generi medicus Platerus, at illos
Quid nisi sanguis, alit, certam conversus in undam?
Et, nisi jejunos cruor almus pasceret ungues,
Cur sunt decidui leproso in corpore? cur non,
Sicut et in sanis, stabili radice tenentur?
Nimirum quoniam vitium per viscera serpsit,
Lepraque sanguineos vitiavit lurida rivos.
FOrficis ut morsus seges est experta pilorum,
Post stragem stipulas quacumque in parte relictas
Crescere ab integro, curvosque resumere cornu
Detruncatum ungues, mortalia lumina quovis
Cernunt momento, nec causa obscura perennis
Est incrementi, sarcire, quod atterit usus,
Scilicet, assiduus: sed pauci Numina certum
Observant statuisse modum crescentibus, ultra
Quem nec se in longum nec latum extendere possint,
Nil licet abscindat ferrum, nil deterat usus.
Haud desunt alimenta illis, penuria nulla est,
Praesecti quoniam quavis aetate recrescunt.
Qui certis igitur nascentia cuncta gubernat
Legibus, idem horum Deus incrementa coercet.
Sic herbis, sic arboribus sapiens faber orbis
Augeri dedit, infinita augmenta negavit,
cum tamen haec circum pateat penetrabilis aer,
Crescendi cum semper humus radicibus addat
Materiam lymphâ flammis atque aere mixtam.
Non est pura etenim tellus: sed semina rerum
Continet in sese discordia, foedere certo
Quae coeunt, corpusque novum coeuntia fingunt.
Lex data crescendi brutis quoque: bellua quanta
Est bos luca ferens sublimi corpore turrim,
Atque aliquam belli partem, armataeque cohortis?
Attamen haud potis est metas se tollere supra
A Domino rerum positas. praelonga proboscis
Finibus est quoque septa suis. albedine, dentes,
Cum nive qui certant, lege astringuntur eadem.
Vincentem toties cornicis saecula cervum,
Semina quot Physici statuunt genitalia rerum,
Quid memorem? quid equos? quid fulvâ pelle leones?
Quid tauros? quid gibbosos per terga camelos
Ponderibusque habiles portandis, sed pede tardos?
Omnibus hisce modus status est, quoddamque cacumen
Crescendi indultum, quod cum tetigere, verentur
Limitibus contenta suis excrescere porro.
Grandius ecquid habet pontus, quam grandia cete?
Atqui corporibus sulcent licet aequora vastis,
Atque instar collis nanti sua terga carinae
Objectare ausint: tamen haec quoque certa coercent
Fila, et se toto prohibent extendere ponto.
Norma homini est etiam sua definita cuique
Longior huic, illi brevior discrimine magno.
Sic etenim voluit rerum admirabilis autor.
Haud conficta loquor. sis quantuscumque futurus,
Cum tibi jam quintus completur mensibus annus,
Dimidium illius, quam lustro Numina quinto
Decrevere tibi, mensurae certus habebis.
Ergo pilis levibus, consortibus ergo pilorum
Unguibus, augmenti fixas in corpore metas
Observa, Dominique manum mirare potentem.
EStne etiam sensus duros infusus in ungues?
Haud ita. praelongos etenim praecîdere ferro
Absque dolore potes, digitos ubi margine acuto
Excedunt summos, strigmentaque caerula condunt.
Externam ferro potes et deradere crustam,
Et sentire quidem, verumtamen absque dolore:
Imo etiam, quamvis penetrantibus ignibus uri
Non bene sustineant, tamen haud sentire putato.
Errabis, si forte putes. fundamina subsunt
Unguibus eximium sensum sortita. doloris
Sensus in his, nullus sentitur in unguibus ipsis.
INdidit eximios solidis Deus unguibus usus.
Nam digitos armant et eorum extrema tuentur,
Prêndendisque solent rebus servire, fricantque,
cum vexat prurigo cutem, scabiesve molestat.
Praetereo reliquos, quis enim memoraverit omnes,
Cum praestent aliis alios: non omnibus omnes.
UNguibus atque pilis partes num corporis inter
Sit locus, ambigitur. levis haec mihi quaestio, nolim,
Iniciat remoram, ventis agitata secundis,
Dum ratis ad portum spatiosa per aequora fertur.
Attamen, ut paucis mea sit sententia verbis
Nota tibi, haud vereor numerare in partibus ungues,
Quarum concilio mortalia corpora constant.
Bis duo Fernelius quavis in parte requirit,
Nempe ut sit corpus, cui sit dimensio triplex:
Haere at ut toti, vitâque fruatur eâdem
Cum roto; ut certos etiam sit idonea ad usus.
quatuor haec quisquis non cernit in unguibus esse,
Tiresia caecus magis est scalptriceque talpâ.
Deterius paulo jus est et causa pilorum.
Asser at hoc alius me maior acumine vindex.
NUnc narrare libet manifestos pellis hiatus,
Atque trib. magnas res tantum attingere verbis,
Quas aliis plene meditor describere libris.
PRimum aures patulas altis utrinque cavernis
Excelsâ in capitis speculâ post tempora dura
Conditor omnipotens dextrâ levâque locavit,
Ut voces capiant, queîs nec tenuissimus aer,
Nec tenues undae, neque tellus crassior obstat.
Praeterea, ut croceo vacuent umore cerebrum.
TUm speculatores oculos, quibus excubiarum
Credita conditio et custodia corporis aeque ,
Excelsâ pariter natura locavit in arce,
Latâque abstrusit specubus sub fronte duobus.
Cuncta ut mobilibus circum orbibus obvia lustrent,
Efficiantque animum ad praevisa pericula cautum,
Per varias rerum species rerumque colores,
Quid passim occurrat, cito persentiscere gnari.
Hos valvae claudunt bifores infraque supraque:
Palpebras vocitant, quae supra est, motibus apta
Et cadit et surgit. tota est immobilis ima.
Neve ferat pavidis externa injuria cladem,
Utraque securos tecto defendit opaco.
Causa fuit nictus haec sollicitudo frequentis.
INter jam dictas oculorum longa cavernas
Mobilium duplicis dependet fabrica nasi,
Sub fronte enascens. geminis hic naribus infra
Pervius est, aurasque leves et reddit et haurit,
Cumque illis cerebro liquidos transmittit odores.
Et, quamvis capitis sit tanquam immunda cloaca,
Qua lentus mucus, salsus qua perfluit humor,
Quaque abigunt acres sternutamenta vapores:
Tolle tamen nasum, et vultus decus omne peribit.
SEmper honore igitur mactabitur atque feretur
Laudibus in caelum, donec nasi ora venustant,
Vir, Tagliacotius, promptissimus arte medendi,
Truncatos cujus miranda industria carne
Evivâ reparat (quid cessas credere?) nasos,
ORis subicitur naso transversus hiatus,
Quod reserare solent labiorum et claudere valvae.
Esca per hoc, escaeque comes penetralia ventris
Ingreditur potus, perque os vox fertur in ausas.
Siquid item stomacho vomitus, si pectore anhelo
Excussit tussis rugosae infesta senectae,
Tollitur in fauces tandemque exploditur ore.
Redditur hoc quoties, trahiturque reciprocus aer,
Genua labant, fessos quatit aeger anhelitus artus.
LAc quoque, maternas si mulgeat ore papillas
Infans, angustis puerile canalibus implet
Guttur: eos cernes, digitis si mamma prematur.
Nam pressa albentem jaculatur in aera succum
Haud aliter, quam si liquidis vas impleat undis
Sedulus hortorum cultor, rostroque forato
Hîc illic fluvios sitientibus ingerat herbis.
ESt etiam in sexu genitalis utroque meatus.
Semen et urinam mas cannâ emittit eâdem.
Femina praeterea foetus mensesque cruentos,
Quaeque solent foetus amicire in ventre, secundas.
A Ni postremum est posticâ sede foramen,
Per quod edax venter spurci deponit oleti
Pondera sanguinei laticis renuentia formam.
Per quod nunc resonos abigit cum murmure bombos.
Nunc auras strepitu penetrantia sibila leni.
INmedio fovea est abdomine parva: Latini
Umbilicum perhibent. Utero cum pellitur infans,
Vagituque novas sedes, matremque salutat,
Pervius hic locus est vasis, quae nomina debent
Umblîco, partuque solent prodire secundo.
Nominat obstetrix laqueum, lignoque ligatum
Amputat, adstrictus coalescit tempore truncus
Exiguo. remanet rugosa in ventre cicatrix,