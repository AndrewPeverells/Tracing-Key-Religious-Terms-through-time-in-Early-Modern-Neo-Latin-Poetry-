FABRICIO quondam felix si Consule Roma
Claruit, et victrix intemerata Fides;
Haud minor Hamburgi laus est, VINCENTIUS ortum
FABRICIUS primum hac Urbe, Genusque tulit.
Miratur Civem Tiberis qui Regia sprevit,
Fortunam ridens, munera, pauper opes.
Albis, et insignem meritis sic Vistula NOSTRUM
Cum Pelago monstrant integritate parem.
Belga suum dicit, negat id Germania, Gallus
Vindicat, Heu Gedanum gratum habuisse dolet.
Quem Themis ac doctae certant ambire Camenae,
Suada trahit, nulla cedit Apollo prece.
Trux rapuit tandem Libitina ut corporis umbram,
Ossa humus, atque Animam possidet ipse DEUS.
Fama viget vivos inter pulcherrima: Gnate:
Magni Te stimulis urget imago Patris.
QUem Grai dixere Suum, pariterque Latini,
Maximus Ingenio, maximus Eloquio:
Immortale Decus nostrae FABRICIUS Urbis,
Gloria Prussiaci, Deliciumque soli,
Hic Gazae exponit nobis fragmenta beatae:
(Invida nam multas mors abolevit opes.)
Ut potes ex uno metirier ungue Leonem,
Sic canet Auctorem linea quaeque suum.
EDe perennantis scripta immortalia famae,
Docta quod exspectant saecula, profer opus.
Hoc nempe est Vitae pro munere reddere Vitam,
Hoc Pietas Natum relligiosa iubet.
Dum cupidus Magni volvet Monumenta PARENTIS,
Te pariter grato Lector in ore feret.
FABRICIUS Gedani clarissima Gloria, Cuius
Flectere Suada potens Ore locuta fuit,
Reg ales quoties demulsit Principis aures,
Votorumque Urbis publica Lingua fuit;
Redditur optati NATI dum munere, Lector,
Quantus erat Calamo, quantus et ore, vides.
Fabricii sileant Latii miracula terrae,
Et sese hoc iactent saecula nostra Viro.
En! tanti superest dum NOMINIS aemulus Haeres,
FABRICIO Gedanum non caret orba suo.
NOn mihi FABRICII notas mens dicere laudes
Ne sim Castalio nausea iusta Choro.
FABRICIUM doctae norunt vel abunde Sorores,
Seu Ternas numerem, seu numeraro Novem.
Nomen Idem. Phoebus novit, Phoebique Senatus
Omnis, et agnoscit laetus ovansque suum.
Quaecumque Aonio pridem stant vertice Lauri,
FABRICII Nomen, vulnera grata ferunt
Ille libris doctis, foliisque perennibus haeret,
Testis Ei Phoebi est qua vires omne nemus.
Ipseque, namque suum mirans Pater Incrementum,
Et Laurum, dignum Nomen amore suo.
Haec illa excutiunt cupido mihi pollice pensum:
Nec iam FABRICIUM dicere, cura manet.
Sat mihi, dum magnae miror vestigia Famae,
Quod pede, qua capio, metior illa pio.
Quod rea Castalio non sit mea neusea Rori,
Huic, quem FABRICII mellea vena dedit:
Quod memor agnosco, quicquid manavit ab Ore
Eius, id ad priscas surgere delicias:
Quod non diffiteor seu sese sisteret Ore,
Seu Calamo, neutrum non habuisse Decus.
Philtrumque Eiusdem, Linguamque Manumque fuisse,
Praeda cui Auditor, praedaque Lector erat.
Quod scio, cum potuit summis certamen amaris,
Quod amor oblique iunxerat, esse Viris.
Blandaque cum traherer Doctos in vincla, quod una
Principibus fuerint haec quoque grata Viris:
Et quod, cum rebus coepisset adesse gerendis,
Illi Amor hic etiam manserit usque comes:
Quodque ultro tamen sit quondam amplexa Gedanum,
Laetaque Honorato foverit usque sinu.
Haec mihi sat fuerit tenui deducere culmo,
Haec sacra FABRICIO sit mihi ferre satis.
Dum Famae eximiae GNATUS non immemor Haeres
Famaeque inscribens tabulis Monumenta Paterni
Nominis, inscribit non minus hisce suum.
Haec quibus auguriis, quo prosequar omine coepta?
Ipsa suum nostro Clarius omen habent.
Phoebus ait: Vivet Laurus PATRIS ardua, vivet
Quam GNATI pietas non moritura vigat.