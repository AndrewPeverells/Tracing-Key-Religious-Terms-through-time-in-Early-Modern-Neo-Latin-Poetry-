Est in iuvencis, est in equis patrum
Virtus: nec imbellem feroces
Progenerant Aquilae columbam.
redeunt in semina causae:
Tollere nescivit nostrum Medicina dolorem.
Non est in Medico semper, relevetur ut aeger:
Interdum medica plus valet arte malum.
Oedipodem quaero. dic tu, bone Gambara , quis sit:
Qui manibus pedibus non caret, atque caret,
Vellitur, ut video, iam nunc tibi gausapa barbae.
Mordes labra, ungues rodis, et usque taces.
Nil opus est, misere silvam te vellere barbae,
Infestoque ungues rodere dente tuos.
Dicam ego, sed Davus . tu corrige si sapis ultra:
Oedipodionio magne vir ingenio.
Qui manib' pedibusque caret, qui non caret, ille est:
Quem Chiragrae et Podagrae serra Tyranna secat.
Aspice scripturum: manibus caret. aspice iturum:
Heu, nequit, ad mensam et pocula truncus adest.
Sed quoties serrae redeunt; quotiesque dolendum est:
Heu, misero neuter pesque manusque deest.