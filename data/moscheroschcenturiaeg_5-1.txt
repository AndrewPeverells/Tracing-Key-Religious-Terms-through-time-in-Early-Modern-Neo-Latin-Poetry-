PRincipibus celebrate! Tuas heic Carmine laudes
Dicere? nec mea mens, nec locus aptus erit.
Nempe Tuum dudum superavit Sidera Nomen:
Et minor est meritis laus Venusina Tuis.
Te Numen Caelo miseris demisit; ut esses
Hic Medicina aegris et Panacaea viris.
Hinc Natura Tibi ad Nutum reserata ministrat:
ROS et Manna ROSIS mixta alit aura TUIS
Aeternus summi maiorem sorte Parentis
Te fecit: Culpa non ego onustus ero.
Si precor, ut medica superet Te filius Arte,
Doctior ut Te sit, sit quoque Te melior.
Si precor, optata ut Tu posteritate Nepotes
Maiores Nato Te videasque Tuo,
Mos erat haec priscis vota adclamare recenter
Nato: sit maior me puer et melior!
Non male velle mihi, sed bene velle Deum.
Cui Mundus, cui Terra favet; quem gratia Regis
Nutrit, eum Caeli vix alit Aula virum.
Nuper Arithmeticam didicit fur Lentulus: Ille
Non alias, quam quas subtrahit, addit opes.
SI verbis pugnare iuvat, superare leonem
Scis; at si gladiis? es, Modaline, lepus.
FIngito, si malus es genio, quodcumque placebit.
HAec tibi ab ignoto missa est Cucucurbita, Gaste
Dono: inquit sponso Greta marita suo.
Haec mihi grata refert, dici Mumu munera possent,
Ni foret e Cucucur fraus patefacta tuo.
MOrte carent animae, revirescunt Corpora morte:
Quique pie moritur, Vir, melius oritur.
Aulica vita vale! vita ingratissima! Musis
Caula quidem grata est, si modo grata satis.
Aulica vita vale! vidi satis undique fletus
Et dolor et labor est: et dolus et NIHIL EST.
SAepius in somno recites quod Carmina, dixti:
Stultorum semper somnia somnus habet.
Expergefactus noctu mox Carmina scribis,
Multa tenebroso sunt malefacta loco.
CAusa eadem Mors est mortis vitaeque salutis
Introitusque bonis Interitusque malis.
SI Cubitu surgis? momus, mala bestia surgit:
Si dormis? vigilat non minus illa tamen.
Si prandes? odium; si caenas? Invida tecum
Discumbit fraudis perfidiaeque Cohors.
Imminet ingenuis maledicta Calumnia-Vita est
Aulica praecipuis Exitiosa viris.
Quicquid agis tandem: Mos est antiquus in Aula
Convitiis omnes cum Vitiisque mori.
VIvere quantum vis speciosa videtur in Aula:
Crede mihi Res est Exitiosa mori.
OMnia qui laudat, stultus; sed et invidus ille est
Omnia qui rabido carpere dente solet.
Tu si nec stultus, nec sivis invidus esse:
Optima fac laudes, pessima carpe! vires.
FUstibus expellas furem, tamen usque recurret;
Ni collo ad furcam fune ligetur, abit.
SIncero nihil est animo pretiosius. Ergo
Cur Nil sincero vilius es animo?
IRa commotus minitantia fulmina frendis;
Fulmina sed primo debilitata sono.
Verba virum iactant, prodit dementia vires:
Longa solet solis regibus esse manus.
INcipit ut primum dat vel capit oscula morbus,
Et post insano more laborat Amor.
OTia qui sequitur, Virtutem expellit, et infert
Viribus, ingenio vim genioque suo,
Nullius est factu tam detestabile crimen
Vita lubens quod non desidiosa patret.
Atque Salis, Caeli dona, et Amoris Amor.
Sol pater est vitae, vitae Sal Mater: Amorem
Conciliat Solis visque Salisque fovet.
Pacis Amor pater est
Nemo salum solus sole sub hocce potest.
Quite Marce virum negat, errat, testibus illi
Non opus est testes quem docuere patrem.
AUlicus est Animal varium, miserabile, mendax.
Cuncta timens et inops, Ambitione tumens.
Mummule cur semper ruis in contraria. fortem
Fles mitem: rides, quae lacrumanda, malam.
Duceris ad furcam vinctus? sed stulte cachinnas?
Haec res nec Risu nec locus aptus erit.
NOn sapiunt quasi desipiunt. Mihi Carmina Cottae
Non sapiunt: Cottae Carmina desipiunt.
AMbitio tua summa fuit, quia prima rotundum
Ambierasque solum transierasque Salum.
COntra Naturam tua Carmina scripta leguntur:
Huic (bona) pauca satis; sed (mala) multa tibi.
OMnis Amor labor est: veluti labor omnia vincit
Improbus, et constans omnia vincit Amor.
BIsta quid insanis? iuvenes ita fallere nondum
Sufficit? ad Canos quid iuvat ire senes?
Scilicet ut tecum simul aetas concidat omnis?
Sic Commune, tuum quod fuit ante, facis.
COnabar verbis, Conabar verbere Brallum
Vincere, Sed surdo fabula dicta fuit.
Verba cavillatus, delusit verbera: Brallus
Semper enim stultus, ceu solet esse, manet.
HUmani generis dicunt te Biblia patrem
Biblia te primum Mortis, Adame, Patrem.
Tun' Pater es Mortis? Cur mors, cur ergo parentem
Filia, cur fratres nos necat illa soror?
Non tamen inde Rea est; verum excusanda; rapit nos
Monstret ut ad matrem rite venire potes.
REgula credatur quaevis certissima: verum
Excipe; cum dicis, Regula; certa tacet.
AUrea quantumvis non vitrea pocula sumas,
Pocula laeta licet pocula lauta licet,
Pocula sparsa licet violis et Nectare; verum
Nec repleta fide, nec saturata fide.
Sunt ingrata tamen, quia non creduntur honesta
Pocula quae finem non habuere fidem.
INgressis eadem quae nos discrimina quondam
Ingressi, socius vult foveamus Amor.
QUis tantas caecis artes invenit in umbris?
Et docuit lusus hos Venus aut didicit.
Nempe loqui pedibus docuit Venus improba; Linguae
Cum vetet officium turba oculata suum.
NOn male Divitiis curae sociantur avaris;
Divitibus Curae corque animumque vorant.
Arma vocant: ARtem quoniam coniungere MArti
Debeat is fausto qui cupit ire vado.
Arma vocant alii piperato ab Aromate: quidam
Vel quod amara sient: Res vel amara mori.
QUem Calamistratis Schanruffum Marce Capillis
Parlantem muta cum gravitate vides.
Dum Curias simulat assertoresque Camillos
Nolito fronti credere, crine rubet.
DIsiunctis adeo circum cur curritis armis?
Vos iungat Patriae lex ca summa, salus.
Nil adeo miror praeter quod cana vetustas
Publica concessit scorta habitare domi.
Suspendunt fures, fortunae qui bona tantum:
Omnia sed perdunt, quae tria dona fovent.
O Patriae Patres, divinae sumite leges
Codicis, et diras eicitote feras!
DE Fama quicquid Sapiens concludat; ego ausim
Nil Fama peius dicere, nil melius.
Nosse Crucem bene, posse crucem bene ferre: salubris
Haec duo Coniugii sunt Medicina pii.
UXorem parvam magnus cur duxit Alanus?
Scilicet haec brevis est, nec satis apta viro.
Anceps Uxorem res est sibi iungere, dixit:
Ex magnis ergo parva petenda malis.
HIc liber est sertum. Flores sunt, Fautor, Amicus:
Hi decorant Nomen; serta sed ista Caput.
NUnc ego Grammaticis H non est littera credo,
Fur Abitu ad furcam es, cur? quia fur hAbitu.
NOn is cui nummi desunt, sed quisquis Amicum
Non habet, in vita vir miser ille iacet.
Tantum habet in vita vitae qui nescit Amicum:
PEccasti morsu? levis est tua culpa? mereris
Mortem? Non levis est, sed tua poena gravis.
DUm metuis nostras propter tua Crimina leges:
Iure potes dici, Pontice, legitimus!
INter sanciri quaero num pocula possit
Perfectum verae foedus Amicitiae?
Imperfecta modo (iucunda ut et utilis) inter
Pocula sancitur contrahiturque mero.
Sed perfecta, magis concernit seria, vitam
Et quodcumque potest mens aluisse boni.
Ast en non Udi veniunt per pocula Bacchi;
Sanguine namque alitur nobiliore Fides.
HEnnica, nec solvis pretium? et mea carmina culpas?
Parcus es in nummis, Porcus es in numeris.
VUlgus amicitias probat utilitate, Camillae
Anus amicitias futilitate probat.
Gallenus: Miles Martis imago fuit.
Fixus is: Haec varians: Relevans hic: strenuus ille.
Relligione, sacris legibus, Arte, manu.
Theiologus Lunam, Martem Iurista, Saturnum
Nunc Medicus, Nudam miles amat Venerem.
Ille fide varius: gladio ius dirigit alter:
Hic necat: hic homines, dum fugit arma, facit.
Te sine Divino Flamine, Christe, potest.
Sanctus hic aeterno venerabitur orbis in orbe:
Omnia, sed sola credimus ista Fide.
Qui Dominum timet, atque colit, tenet omnia. Caeli
Cum sator est Dominus, fit satur omnis homo.
CAstis turturibus nocere dirum est,
Et dignus sudibus furor scelusque:
At vitae insidiarier nefandum.
Nullum est turturibus magis ferendum.
Nullum est innocuum magisque castum
Nullum candidius magisque carum
Nullumque est animalculum fidele
Magis, suave magis, magisque, gratum:
Proin turturibus nocere dirum est.
Et dignus sudibus furor scelusque.
At vitae insidiarier nefandum.
Turture sic rapta qui vescebare, mereris
Infelix feles muribus esse cibus.
NObilitas multis in Mobilitate locatur
Multis in Vitiis Divitiisque nitet.
Divitias animam dives putat esse, et opimas
Dona dapes, et opes Nobilitatis opus.
Virtutis vera Nobilitate valent.
INvitas nullum nisi cum quo Pontia potes:
Patronosque tibi pocula sola probant.
Miror ego quare numquam me Pontia poscas?
Sed scio me sobrium displicuisse tibi.
AURo cum Thaidis Vulvam licitentur amici;
Dici Romanis Aurea fulva solent?
CUm lectu mihi Mars condigno Carmine nuper
Visus, et huic blande consociata Venus:
Dispeream, Phoebo haec si sunt rata vota diisque
Dixi, et quod dictum est hac ratione probo:
Errantes inter stellas non ulla videtur
Quam Venus et Mavors dissociata magis.
Illa virum dictis animos regit inque nocivis
Retibus adstringit quos libet illa suis
Marte licet nullus reperiri posse putetur
Saevior, et precibus vincitur ille tamen.
Mars mera mediaque die modo gaudet; Amicam
Sola diei noctem praeferet alma Venus
Mars quando pugnat, Cataphractus pugnat, et ipsa
Saepius arma capit, sed sine veste Venus.
Mars miseros ferroque necat flammaque colonos
Ipsa Venus contra, quos necat ille, facit.
Dum timet in spurios repetitas ordine Leges:
Iure potest dici Hennica Legi-timus.
Illic Gallorum est summum summumque tribunal
Hic Germanorum, Iuris uterque polus
Germano Spira est, Gallis sanctissima Paris
Sedes, hinc eadem nomina nacta tenent.
Infantes meriti Commoditate carent,
Et sic salvantur: Salvandi gratia namque
Christe datur meritis, non aliunde tuis.
OTia si tollas, periere Cupidinis arcus:
Deest quod agas? aliquid fac meditere boni,
Otia divini verbi meditatio demit:
Qui pius est, numquam desidiosus erit.
LOnga tibi vita est? longa est Crux, longa manendi
Poena; piis omnis est mora longa Mori.
AScendunt tituli; Descendit, Pontice, Virtus.
Nullus in immodica est Nobilitate modus.
SEmper in Ambiguis versat fortuna triumfis.
Vincitur is, vincit hic: Stat is, ille cadit.
BIblia sancta Deus dedit Unica et optima: Glossas
Diversi Incerti composuere viri.
Magna immensa atque infinita Volumina Glossas:
Pauca dedit summus, sed meliora Deus.
DUm forma Venus apta tuos invitat Amores
Dum malus esse potes. despicis ista, fugis!
O quam vincendi genus est hoc nobile" pondus
Incerta ac anceps gloria maus habet.
DUm procus esse cupis, multos numerabis amicos;
Ast tibi cum fuero femina, solus eris.
DUm procus esse volo, multas numerabis amicas;
At mihi cum fueris femina, solus ero.
IMpletum in nostris hoc est Anagramma diebus
Uno ego Durando nunc tibi teste loquor.
IGnoras quantum ante animalia cuncta Creator
Humanum soleat Rex adamare genus?
Aspice salvantis stillantia vulnera Christi!
Natum offert servos servet ut ipse suos!
Tam cito posse virum mirum est a Coniuge vinci;
A paucis cum sit femina victa viris.
Uxori timuit contra fecisse maritus;
Peccat, at, in facilem femina prompta virum,
Femina casta suo est ultro subiecta marito,
Et facit a votis non aliena viri.
Vir pius in Castam facilis solet esse maritam,
Saepe potest rigidus rem temerasse Cato.
DAemonibus servis: Desperas Besme salutem:
Discordi mentes pace ferire studes.
Magna quidem factu! sed si tibi praemia poscis?
Daemonibus meriti praemia posce, dabunt.
COnstanti pietate nihil minus approbat orbis .
Quod fixum est fluxo non amat esse loco.
QUondam laudatis tractabat viribus ensem
Miles, et Agricolas carpere crimen erat;
Nunc belli pia Norma iacet, miserique salutem
Agricolae Exilio vel sibi morte petunt.
PRima sedes Paci, Prima est tribuenda pudori;
Ima sedes liti convenit, ima dolo.
Nullus honor superest illi qui pellit honorem:
Non potes et vitiis et placuisse Deo.
Pax iungit mentes; Concordia Corda reunit
Dic salve sancti summa Corona Dei.
LIs refricat Mentes; Discordia corda repellit.
O bello diras dic pie Christe suas!
Certamen rato sequitur, praeit omne Coronam:
Ni quis amara legat, dulcia nulla leget,
Ni fueris quondam miser, haud potes esse beatus.
Crux hominem salvat, Crux alit alma Casam.
GRaminea es, nec me fallit metagrammatis Ome:
Aurea, si famae credimus, esse potes.
At si devictas nostro conamine gentes
Quaerimus, aut Delphos quaerimus? Armigena es.
IMperat: Et verbis feriens ceu fulmine Miles
Sic nunc est. olim non sic sua fulmina summus
Mittet, inhumanas pellat ut Orbe feras.
Mars Venerem medio compressit Sole; marito
Immerito tandem cornua Luna dedit.
Tristior hicce Iovis iuratus corde Saturnus!
Mercurium solitae praebuit historiae.
VErberibus quondam castigavere locutos
Agricolis tantum ferrea Verba viros.
Temporis at nostri mos est hic pessimus: ut vix,
Agricolis si dant verbera, verba sonent.
URbice! quique rudi degentes rure beatos
Disseris, in tuta falleris Urbe tua.
Quaeso veni nostras nobiscum vivere Mortes,
Urbe frui summum dixeris esse bonum.
Principium Pacis Deus alme, et Clausula! Pace
Da mihi in Urbe frui; Nam satis Orbe fui!
NObilitas Quondam Virtutis filius: olim
Namque parens Virtus Nobilitatis erat.
Nobilitas hodie Virtutis non est Natus
Legitimus, Baccho sed vitiante Nothus.
A Virtute viros quando dixere, Virile
Nobilitas Nomen, non muliebre fuit,
Nobilitas hodie, ceu mollis adultera, lusus
Femineos inter femina victa iacet.
IPse sibi toto est infensus corde, salutem
Non curans animae nobilioris, Homo,
Hoc Anagramma igitur debet fatale vocari:
QUicquid agit, quic quid furax meditatur Avarus.
Unicus in furto et foenore foenus agit,
Sordidius nihil est, cum nec respectus amici
Nec Virtutis habet, Pontiliane, locum,
GAllorum quis quis tandem est bellator, id unum
Nititur ut gallos devoret atque capos.
Tam stricte cum quisque suos conservet amicos
Mirum est, in Patrium quod ruat iste genus.
DIvitiae Argentumque Moneta Pecunia, Nummi.
Aurum Dis, Plutus, Numerata pecunica. Pluto.
Omnis Amans Ratione caret, cum nesciat uti:
Brutum animal Porcus corpore; Corde Procus.
Et quaeris ex me, Trulle, num belle bibas?
Immo bibit belle bibens ex urceo:
Insaniam si qui bibit, belle bibit.
BI in Biblis longa est: Brevis est in Nobilis: Iram
Nobilis ingenuus debet habere brevem.
Surrexit Christus: Damnatio cessat. Habetur
A Patiente Salus, in Moriente Polus.
Fulcitur sancta simplicitate Fides.
Me videam da Christe, meus si Proximus errat?
Propria cum terrent Crimina, Te videam.
MAmmellae mihi manna tuae, mea Cynthia, mane:
Propinant Mammae vespere mella tuae.
SIs aequus, non Censor equus, non Censor asellus;
Qui non aequus erit Censor, iniquus erit.
BElla quidem bello titulantur nomine; Bello
Nil tamen, ut bellum est, turpius esse potest.
VEstis honesta viris decus est Prudentibus. Omnis
Dedecorat stultum vestis honesta virum.
BEllorum Impietas est Corpus: Scommata Nervi:
Pellis scorta: Animus furta: quid ossa? furor.
CRimina si Phoebus de Carmine cuncta tulisset;
Non esset venia strenue Lector opus.