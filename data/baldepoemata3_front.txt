----- Funguntur vice cotis, acutum
Reddere quae ferrum valet, exsors ipsa secandi.
Et prodesse volunt, et delectare Poetae,
Aut simul et iucunda, et ideonea dicere vitae.
Detinuit nostras numerosus Horatius aures:
Dum ferit Ausonia carmina culta lyra.
O maior Iuvenum, quamvis et voce paterna
Fingeris ad rectum, et per te sapis: hoc tibi dictum
Tolle memor. Certis medium, et tolerabile rebus
Recte concedi. Consultus Iuris, et Actor,
Caussidicus mediocris, abest virtute diserti
Messallae ; nec scit, quantum Cascellius Aulus :
Sed tamen in pretio est. MEDIOCRIBUS ESSE POETIS.
Non cuivis homini contingit adire Corinthum .
----- Neque enim concludere versum
Dixeris esse satis neque si quis scribat, uti nos,
Sermoni propiora, putes hunc esse Poetam.
Ingenium cui sit, cui mens divinior, osque
Magna sonaturum; des nominis huius honorem.
Difficile est proprie communia dicere: tuque
Rectius Iliacum carmen deducis in actus;
Quam si proferres ignota, indictaque primus.
----- Carmen reprendite, quod non
Multa dies, et multa litura coercuit, atque
Perfectum decies non castigavit ad unguem.
----- Pollio Regum
Facta canit, pede ter percusso. forte epos acer,
Ut nemo Varius ducit. molle, atque facetum
Virgilio annuerunt gaudentes rure Camoenae .
Hoc erat, experto frustra Varrone Atacino ,
Atque quibusdam aliis, melius quod scribere possem.
Maxima pars Vatum, pater, et iuvenes patre digni,
Decipimur specie recti. brevis esse laboro,
Obscurus fio. sectantem laevia, nervi
Deficiunt, animique. professus grandia turget:
Serpit humi, tutus nimium, timidusque procellae.
----- Pictoribus atque Poetis,
Quidlibet audendi semper fuit aequa potestas.
Scribendi recte, sapere est, et principium, et fons.
Non satis est puris versum praescribere verbis:
Quem si dissolvas, quivis stomachetur, eodem
Quo personatus pacto pater.
Interdum speciosa iocis, morataque recte
Fabula, nullius Veneris, sine pondere et arte,
Valdius oblectat populum, meliusque moratur,
Quam versus inopes rerum, nugaeque canorae.
Ficta voluptatis caussa, sint proxima veris.
Nec quodcumque volet, poscat sibi fabula credi.
Omne tulit punctum, qui miscuit utile dulci,
Lectorem delectando, pariterque monendo.
Hic meret aera liber Sosiis : hic et mare transit,
Et longum noto scriptori prorogat aevum.
Ridetur, chorda qui semper oberrat eadem.
Sic mihi, qui multum cessat, fit Chaerilus ille.
Quem bis, terque bonum cum risu miror, et idem
Indignor.
Idcircone vager, scribamque licenter? an omnes
Visuros peccata putem mea? tutus, et intra
Spem veniae cautus.
----- Vitavi denique culpam;
Non laudem merui.
Sic Animis natum, inventumque Poema iuvandis,
Si paullum summo discessit, vergit ad imum.
----- Si quid tamen olim
Scripseris in Mecii descendat Iudicis aures,
Et patris, et nostras: nonumque prematur in annum.
Membranis intus positis, delere licebit,
Quod non edideris. nescit vox missa reverti.
Et quodcumque semel chartis illeverit, omnes
Gestiet a furno redeuntes scire, lacuque,
Et pueros, et anus.
Navem agere ignarus navis timet: abrotonum aegro,
Non audet, nisi qui didicit, dare. quod Medicorum est.
Promittunt Medici: tractant fabrilia fabri.
Scribimus indocti, doctique Poemata passim.
Multi Thyrsigeri: quotus est ex agmine Bacchus ?
Multi Laurigeri: quotus est nisi nomine Phoebus !
Iamque opus exegi, quod nec Iovis ira, nec ignes, nec ferrum poterit, nec edax abolere Vetustas.
Ridentur, mala qui componunt carmina: verum
Gaudent scribentes; et se venerantur, et ultro,
Si taceas, laudant; quidquid scripsere, beati.
At, qui legitimum cupiet fecisse Poema,
Cum tabulis animum Censoris sumet honesti.
Audebit, quaecumque parum splendoris habebunt,
Et sine pondere erunt, et honore indigna feruntur,
Verba movere loco, quamvis invita recedant.
Nunc satis est dixisse: Ego mira Poemata pango.
Occupet extremum scabies; mihi turpe relinqui est,
Et quod non didici, sane nescire fateri.
----- Paupertas impulit audax,
Ut versus facerem sed, quod non desit, habentem;
Quae poterunt unquam satis expurgare cicutae,
Ni melius dormire putem, quam scribere versus?
Fecundi calices quem non fecere disertum;
Contracta quem non in paupertate solutum!
Nulla placere diu, nec vivere carmina possunt,
Quae scribuntur aquae potoribus.
Vina fere dulces oluerunt manè Camoenae .
Ennius ipse pater, nunquam nisi potus ad arma
Prosiluit dicenda. forum, putealque Libonis
Mandabo siccis; adimam cantare severis.
Qui studet optatam cursu contingere metam,
Multa tulit, fecitque puer; sudavit, et alsit.
Abstinuit Venere, et vino, qui Pythia cantat
Tibicen: didicit prius, extimuitque magistrum.
----- Vitanda est improba Syren
Desidia: aut quidquid vita meliore parasti,
Ponendum aequo animo.
Garrulus, atque piger scribendi ferre laborem,
Scribendi recte: nam ut multum, nil moror.
Quinctilio si quid recitares, corrige, sodes,
Hoc, aiebat, et hoc; melius te posse negares,
Bis, terque expertum frustra; delere iubebat,
Et male tornatos incudi reddere versus.
Si defendere delictum, quam vertere malles;
Nullum ultra verbum, aut operam sumebat inanem:
Qui sine rivali, teque, et tua solus amares.
Vir bonus, et prudens versus reprehendit inertes:
Culpabit duros: incomtis allinet atrum
Transverso calamo signum: ambitiosa recîdet
Ornamenta: parum claris lucem dare coget.
Arguet ambigue dictum; mutanda notabit:
Fiet Aristarchus : nec dicet; cur ego amicum
Offendam in nugis? hae nugae seria ducent
Ut mala quem scabies, aut morbus regius urget,
Aut fanaticus error, et iracunda Diana :
Vesanum tetigisse timent, fugiuntque Poetam.
Tu nihil invitâ dices faciesve Minervâ .
Quod si, Frigida curarum fomenta relinquere posses,
Quo te coelestis sapientia duceret, ires.
Interdum vulgus rectum videt: est, ubi peccat;
Si Veteres ita miratur, laudatque Poetas,
Ut nihil anteferat, nihil illis comparet; errat.
Si foret hoc nostrum fato dilatus in aevum;
Detereret sibi multa: recideret omne, quod ultra
Perfectum traheretur; et in versu faciendo
Saepe caput scaberet, vivos et roderet ungues.
Nemo adeo ferus est, ut non mitescere possit,
Si modo culturae patientem commodet aurem.
Format enim natura prius nos intus ad omnem
Fortunarum habitum. iuvat, aut impellit ad iram,
Aut ad humum moerore gravi deducit, et angit:
Post effert animi motus interprete lingua.
Vixque tenens lacrymas, quod nil lacrymabile cernat.
Torva viri facies, torvus in ore decor.
----- Sigeïa torvo
Littora respexit, classemque in littore, vultu.
Talia iactanti stridens Aquilone procellae
Velum adversa ferit.
Quis prohibet raris nomen inesse meum?