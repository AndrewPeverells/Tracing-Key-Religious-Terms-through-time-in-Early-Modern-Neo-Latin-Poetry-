Levant et Carmina curas.
Bellandi Fandique Potens AUGUSTUS Honorem
bis meret. ut geminet Titulos qui proelia Martis
temperat Et Geticum. moderatur Apolline Martem.
Laus magna est Brevitatis, ubi cum Principe res est:
Offendunt ipsos carmina longa Deos.
Truncatis convulsa iacent Elementa figuris:
Omnia confusis interiere notis:
Miremur periisse homines monumenta fatiscunt,
Mors etiam faxis Nominibusque venit.
EFfugium turbae, secessus et otia nuper
Praebebant noctis somnia caeca tibi;
Evigilas visis vates redivivus ab umbris,
Felix nunc versans carmina docta vigil.
Georg. Philip. Harsdorffer.
DOrmio vel vigilo? vel quae me somnia ludunt?
Elysium ne nemus? num vel Hymettus adest?
Mosehus adest Arabum fragrantia roscida tempe,
Totus Orontaeo stillat odore locus.
Et quae Paestus habet, vel habent Phaeacia rura,
Nil sunt ad Moschum Moscheorosche tuum.
Ah utinam fierem Paradisi nobilis huius
Moschus, ubi talis vitis, et una modo!
Ut fiat, nae tota patet mea vinea Cordis
Moscheorosche, mihi Moschius halat odor,
VIs, cur non laudem tua carmina, nosse: ego dicam,
Est tua laus maior laude, sed et melior.
Iurassim Dux sie Augustus iudicat, Ipse
Musarum Phoenix, Artis et Orbis Amor.
CEntum das Epigrammatum libellum;
Centum singula postulant Amores.
Et plures, puto, sentient Amores
Argutique Ioci et Sales venusti.
Uni si placeant, Cui sacrantur,
Centum milia centies habebunt.
FElicioris pignus et spes saeculi
Claustrum PatulcI: quas fugavit horridis
Bellona lituis, Delphica revocat lyra
Musas. Sonora interque plurium mele
Auditur AUGUSTO hoc dicatum Principi:
Quod voce iucunda insusurrat omnibus:
Adeste docti, adeste Phoebus quos amat,
Fetusque ad aras has sacrate Heliconios.
Pulvinar illud, quo Smaragdus Cilniae
Gentis favente sustulit Vates manu,
AUGUSTUS ipse regia monstrat manu,
Felicioris pignus et laus saeculi.
Intermissa tibi sed non omissa Poesis,
Emissis monstras demum Epigrammatibus.
Te tua scripta Polo Vir praeclarissime ducent,
Quae tam pulchra Solo te evulgatore relucent.
Esto quod mutaverit ante versus
Singulos feliciter Oppianus
Singulo numismate aureato.
Hoc tibi contingere si precamur,
Sat feret Centuria commodorum.
Prima secunda
Sat fuit. atque Hanc
Iova secundet.
Tertia porro
Esto secunda.
Quod supra est supra est. Epigramma Hypogrammate dono.
Ne Epigramma tuum forte Hypogramma siet.
SCribere, quae veterum sapiant epigrammata, morsus,
Quae reddant priscos non sine felle sales;
Propria Bilbilici res est et Vatis Ovveni,
Quos aequare pari nemo lepore potest.
Ut nec Appelleas olim manus ulla tabellas,
Quamquam pingendi sat quoque nota fide.
Tusi, Moscherosch, ita pergis scribere, Vates
Tertius, et nostro tempore summus eris.
Nec sale quem superes vel amaro felle videbis,
Malueris genium ni superare tuum.