QUADRUPEDANTE putrem sonitu quatit ungula campum;
Certatimque equites magna vi spiculae tendunt:
Ut perimant ferri medium propensilis orbem
Si perimunt, plausu caveae studioque faventum
GAUDIA tolluntur. Sed quaenam gaudia? Circi
Ludicra; paucorumque hominum, breviumque dierum.
Quae sacer e caelis nostro tulit Angelus Orbi
GAUDIA, laetifici sunt vera incendia voti.
Quae sunt illae? audi Legatum: ANNUNCIO VOBIS
GAUDIUM, et id MAGNUM. Quibus ergo? quod omnibus aeque
Gentibus obveniat: per et omnia saecula duret.
Hoc verum et solidum est hominis GAUDERE; ter illud
Hoc magnum; et maius, quam nostri angusta cerebri
Vascula concipiant. MALI erat vis maximae, caelo
Privari facieque DEI, strictumque catenis
Peccati et Mortis Satanaeque Erebique teneri.
Maior at ista mali vis est; non noscere, quantae
Sit vis illa mali; tentum aeternumque teneri
Peccati et Mortis Satanaeque Erebique catenis.
Nunc vero se porta aperit felicis Olympi,
Et venit interpres, dominaeque caducifer Aulae
Gaudia praeportans: HOMINEMQUE e virgine natum
Publicat esse DEUM: qui nos mala nostra, malorumque
Artifices doceat, caelique in honore reponat.
Haec solide gavisi olim sunt gaudia patres:
Haec hodie gaudete patrum non degener aetas.
Gaudia, quae caelorum animat penetrabilis aura,
Cor recreant, penitisque natant liquefacta medullis:
Nostra superficiem libat; et, imagine fumi,
Quam mox incerto peritura volumine turgent.
Munere laetifica. LAETOS alat ARA ministros.

ILLA dies orta est, homo qua sua gaudia nemo
Sat gaudere potest. HODIE (res mira!) triumphat
Morte triumphatus, moriensque a morte resurgit.
Vix roseis Aurora comas spargebat Olympo,
Officiosa nimis pietas et credula votis
Simplicitas nuruum viVacis aromata succi
Attrepidant DOMINO, quem spiritus ipso Iehovae
Unxerat ambrosiumque oculis adflarat honorem.
ANGELUS interpres, quem quaeritis? inquit. IESUM
Venimus uncturae. Quin vos magis ungite vestram
Nunc oculorum aciem: possitis ut acrius imos
Pertentare cavos, et operta videre sepulchri.
Quaeritur hic frustra: nec habent commerciae sanae
Mors et Vita notae CHRISTUS surrexit, et ecce
Carbasa, quis sacri velarunt corporis artus.
Ite, et discipulis haec nuntia ferte per aureis.
Discipulorum hodie luctus se mutat in omnem
Laetitiae faciem. DOMINO quid triste recepto?
NOS hodie Aegyptum flammaque undante caminos
Linquimus, et VERO Christiani vescimur AGNO;
Pane etiam vero, quem nullus amaricat error
Fermentati adoris. Sic, o, vivamus; ut esu
Hic simus digni! ne nos aeterna fatiget
Esuries illic. Nec opus sibi gratius ullum
Ducit amor bonitasque DEI, quam moribus istis
Vivere, qui secum liceat convivere in aevum.
Sic mea fac Pubes: et nunc maioribus urge
Nisibus officium, quum dissociata coivit
Gratia Magnatum; qui visi summa deorsum
Insima sursum agitare, et Pacem elidere mundo.
Sic facite: et, qui vos epulis accumbere CHRISTI
Rite docent, Pacisque bonae sacraria monstrant,
Quanto quisque volet DONO mactate merenteis .

FESTA dies hodie est, qua SPIRITUS ignis ab omni
Aevo invisibilis plena se luce videndum
Praebuit ut quondam proles aequaevae Parenti
Numen inaspicuum spectandae carnis amictu
Induit, et manibus tangi non-tactile fecit.
SACRI hodie secreta sui seseque revelat
SPIRITUS bis, Patrem et Natum quos ante docebat.
Namque DEUM nosse unum; huncque uno in numine trinum
Esse DEUM humanis aeternae gloria vitae est.
At nunc particulae est quam scimis : cetera supplet
Obsequiis operosa Fides, et gratia CHRISTI.
Esse creatorem rebus Patrem omnibus, auctor
Ipsa creatuta est. Fecit nos ille; nec ipsi
Nos homines. habitat (si quaeras cetera) nimbam
Lucis inaccessae. Sed enim patre-Natus opertam
A Patre et Noto qui SPIRITUS exeat, amnem
Vim latet ingenii. sed quo procedat, apertis
Claruit exemplis. Olim quae stemma beatum
Ecclesiae nascentis erat, ruit Ignis in omne
Nomen Apostolicum: subitoque ex ore micabat
Linguarum populosa seges, quam nulla pararat
Cura magisterii. Quid tu morosa Sophistae
Sceptra cavillaris Priscique paragraphon-ani?
SPIRITUS unicuique suum datur omnis in usum.
Quin, quod tot linguis aucta est undena Virum vis
Res potius nostra est, quid enim tunc profuit illis.
Romano Graiove loqui sermone? profecto
Usus noster erat. illis siphonibus hausit
Salvificas Israelis aquas GENS OMNIS: et hinc est
Festa dies hodie, qua Solis obambulat Aethon.
FESTUM igitur, Pubes; ne nos fecisse profestum
Arguat ulla dies; castis operata Prophetis
SPIRITVI libate preces, et candida Morum
Germina; quodque sat est Doctoribus AERIS ad ARAM.

FELICES Genii, custodia publica mundi
Omnipotentis heri famulatus, et igneus imber;
Tuque horum princeps MICHAEL: hodierna iuventus
Stat vestris operata sacris: praeque omnibus unum
Flagitat omni opera. Tibi nos fecunda malorum
Saecula praecipiteis , DEUS, eripuere nefando
Crimine. Nunc meritae fugitivi praemia noxae
Poscimur. et tergo iam proximus imminet horror.
Pestilitas, huiusque comes Mors ille timorum
Maximus, offusis passim grassantur habenis;
Affectantque etiam nostrae sacraria Musae:
Sed tantum affectant. salvi sumus hactenus almo
Aere, sudifica sed non Aquilonis ab aurae
Sic depurato. Pia tot suspiria matrum,
Quarum heic et spes est et vota calentia, proles,
Aeris hoc vitium difflante cordis acerra.
Nos tamen et nostri simus. Muri improba labes
Non uno semper fulcit tibicine casum.
Vota foris et nostra domi sociata potenti
Robore praepollent. In coetum, turba, coito,
Atque DEUM vincito DEO gratissima vis haec.
Sed tibi te prius, immo DEO te redde, votusque
Corrige peccatum: teque besti fortibus armis
Oppone Hostis es ipse tibi. Dedit ARMA volenti
SPIRITUS: et Pietas his te iubet acriter uti.
Si te peccandi stimulis mens dira fatigat
Dic bi: Quid peccas? BREVIS est, nec magna, Voluptas.
Post factum, comites DOLOR et fastidia restant:
MAIORISQUE boni iactura haec VISA quid umbra est.
Quid MORS? a tergo est, et in ipso saepius actu.
Et qui scis, utrum illa DEI te gratia facti
POENITVISSE sinat? dein, quod sint praemia RECTIS
Aeterna; AETERNAE non rectis tormina poenae:
Maiestas sit quanta HOMINIS, qui Numinis icon:
Quantae homini sint delitiae Mens CONSCIA-Recti:
QUOTque BONIS quantisque DEUS te et qualibus ornet:
Pro te hominem atque DEUM CRUCIFIXUM in sanguine CHRISTUM,
Haec ergo inque oculis inque imo corde recursent,
Peccandi quoties te prava cupido lacessit.
UTQUE animi manifesta novi iam tessera prostet,
Quam solitum est graviore mann date munus ad ARAM.
Maxima nemo petit: sed et exiguissima nemo
Credo dabit. pro re qui dat mediocria, laudo.

QUUM DEUS in fluido nimbi fulgore lateret,
Et genus ELECTUM prisco sub NUBIS amictu
NUMEN inadspicuum trepidaret: in omnia mentes
Sollicitis pius egit amor divortia curis.
Quarebant Oculum: Tu, qui speculator ab arce.
Surrecti capitis, Terram, Mare, Caerula lustras:
Vidistine DEUM? quaerenti reddit: Et qui,
Ni COLOR ille, meo potuit clarore videri?
Hac non transivit. Tu, quae motu excita quodvis
AURIS aves haurire: ecquid tibi notus? At ista,
Ni SONUS est, haustus nulla fuit auris ab aura.
Hac non transivit. Pandae spiramina NARIS,
Ecquid adest vobis? Liquidus nisi flectus odorum est;
Heic non spiravit. Vitae nutricula, GUSTUS;
Ecquid habes? Nisi SAPOR; hinc se spernit, et a me
Exulat. O cuncti solidissima factio sensus,
Sub TACTuS ceciditne tuos? Nisi mole coactum
Corpus habet; nullo DEUS est mihi tactile sensu
Nullo; immo hodie, parvae qua maenia Bethles,
Et cerni audirique DEUS tangique potestur.
Et quem nec Tellus, Pontusve; nec extima mundi
Moenia, nec caelos siquid supereminet omnes,
Ambitione loci poterat cohibere; modesti
Sorde tugurioli sese nunc sponte coegit.
SALVE, Infans-DEUS. omne novum est. vetus omne perivit.
Nec nubes nec nimbus adest STELLA illa Iacobi,
Iustitia SOL ille, sua luce omnia clarat.
Eia venite DEI miraculae nostri:
Cui cunae presepis , et incunabula foenum est:
Pastoresque meros interiacet advena Pastor;
Sed PASTOR BONUS ILLE. Venite, videte. Sed ARA
Nunc presepe DEI est hodie nascentis Ad Aram
Stant quoque Pastores Sua MUNERA quique mereretur.
VOS sua Cuique DEO Laudem, Pastoribus Aurum
Solvite. Laude DEUM, Pastores pascimus auro.

ULTOR ades, DEUS ultor ades; calidissima voto
Isaidae vox Vatis erat; Sed operta futuro.
Nunc manifesta fides: et adest Deus ultor, et omni
Vindicias Orbi dixitque tulitque, sepulchro
Excitus; ille sui generis Leo, Vixor et Ocri
Et Sceleris Satanaeque; et, quaevis ultima Mortis
Nosque redonavit lucique sibique profundis
Damnatos tenebris, regnique in parte locavit.
UNUS homo nobis comedendo prostituit rem.
Et fuit haec lacrimis plorata comestio veris
Sed tantum plorata. salus a nemine reddi
Mortali potuit. Nostri DEUS ipse misertus
Induit humana se carne salutifer, ut nunc
CHRISTO homini CHRISTOQUE Deo canat hymnifer omnis:
UNUS homo nobis MORIENDO restituit rem;
Immo RESURGENDO. Mors est absorpta. Quid, o Mors,
Plenae tui turges? Ubi nunc victoria? victrix
Morte mea victa es. Quo cessit acuta veruti
Vis, Inferne, tui? solidis illisa retunsa est.
Sed nostro victura DEO sit gratia, qui nos
Victore in CHRISTO donavit honore tropaei.
Vellem equidem, quae mente latent, expromere: sed me
Vocis iter linguaeque inopem vocale flagellum
Verbaque deficiunt. nec fas aequare canendo
Maiestatis opus, quod lux hodierna triumphat
SOL quoque cor mundi, facies et publica rerum
Laetior est DOMINOQUE suo gratantur honorem
Victricesque manus reduci. SACRA corcula, PUBES
Vos etiam vobis hilaros inducite vultus;
(Sed ne quae vapido lateat sub pectore vulpes,
Neu fermentati peracescant crimine mores)
Vosque sacris ARAE, DOMINIque probate Ministris,
Et bene promeritos hilari quoque pascite dono.
GRATIOR, hilari donum qui fronte serenat.

NASCENTIS Verbi visae est INFANTIA nobis,
Et sua monstravit secreta puerpera-virgo.
Caelestique choro, DOMINO SIT GLORIA, parvi
Succinere auditi sumus. Omnipotentis alumnum
Diximus, in CUNIS quem tunc vagire puellum
Vidimus, et sanctae PRAEPUTIA, ponere carnis;
Carnis ut et nostrae sit circumcisa libido.
BAPTISMO testes stetimus Iordanis ad undas,
Et Patris e caelo vocem auribus hausimus; HIC EST
FILIUS, alter-ego, MEUS ille: domumque Iehovae
Sensimus arcanis aperiri sedibus: unde
SPIRITUS Omnipotens super Omnipotentis ALUMNUM
Deflueret speciesque fuit fluor ille Columbae.
Quae facies GEMITUS et suspuramine IUSTI
Innocua cor dis de SIMPLICITATE profusa,
Innuit; et nullum, nisi sic suspiret, et ignem
SPIRITUS inspiret, posse adspirare Iehovam.
Quin etim DOMINUM loca per DESERTA sequuti
Et plenae esurie fuimus; fortique duello
Vidimus effligi sacra TENTAMENTA Satanae
CENAE interfuimus; CALICEMQUE exhausimus una:
Lavimus inde PEDES: cum CHRISTO - FUNERE facti
Nos etiam funus. Sed VIVIMUS, ecce! Ducemque
Prosequimur nostrum, superantem altissima CAELI
Exspectatque animi-mens inde CHARISMATA Sancte
FLAMINIS omnimodi quod nos mysteria VERI
Et doceat, ducatque via, qua SPIRITUS ivit.
IDque doceri hodie, ducique huc, PUBLICA Festi
Nos pietas iussit sollemniter. ITE Docenteis
Auditum; ite Duces sectatum examine longo.
DONO etiam meritos Festi celebrate Ministros
Qui Verbum, Domini quod SPIRITUS indidit edunt.
Sed non inviti, neque vano schemate pompae
Spectandi, aut spectatum adeo, properetis ad ARAM.
410on Verbum DOMINI est, sed vox Praeconis inani
Fulmine terricrepans, odium quod adulterat, aut pus
Affectus aliud: sic domi gratia nulla est,
Quod dedit invitus DOMINO Dominive ministro.

NUNC animis opus, o Cives, nunc pectore firmo,
Nunc Genium custode manu. Nostrum appetit orbem
Lurida pestilitas? et iam contagia traxit
Proximus Ucalegon. Horni paenuria victus
Nondum convaluit, sed adhuc aegrescit eundo.
Dissidiis bellique tumet Germania monstris:
Quaque UNITA putes, ea dis cito tracta labascunt.
Suspecta et suspensa vagis sunt omnia tricis:
Ut possis dubitare, sequi quos praestet: et utrum
Hos fugias illosve: Bona nisi regula Mentis
E caelis ostendat iter, gressumque gubernet.
Quotque domos opibus, quot et oppida civibus hausit
Vulcani violenta fames! Si quaeritur auctor:
Prorsus in obsuro est: aut quem suspicio pravi
Forte sibi fabricat. QUID causam quaerimus extra?
Tot a domi est Vindex his scorpio caelitus horret.
Caelo descendit, quod huic scelus expiet Orbi.
Ergon quos belli rabies, quos mortifer aestus ,
Quos obscena fames exercet, in omnibus unos
Fecit culpa reos? Non sic, nos scilicet omnes
Illuvies tenet una pari damnata reatu.
Nec, quos obtrivit Silohae turrita crepido,
Soli animam meriti tam savo elidere fato.
PESTIS adhuc Bellique expers, Wittberga, fuisti:
Non quia culpa expers: (in te descende; videbis:)
Sed quod in excubiis DOMINI stetit ANGELUS Urbi:
ANGELUS e caelo tot votis emptus in omni
Angulo. Ab Orbe salus alieno hanc manat in Urbem.
Tot Patrum gemitus, et tot spirantia matrum
Vota tenent strictas ultoris acinacis iras.
Auxilium celerate piis vimque addite votis:
Nervat in praeceps moles suspensa minarum.
Vivat SAXO PATER, columen pietatis: et ILLE,
Quem sibi Saxo PATREM legit, RUDOLPHUS: et omnes
Quis Ius et PIETAS omni prior unica regno est.
Hoc fiat. Mystis etiam (sunt Angeli et ipsi)
Aurea, qui vivant, sementis fiat in Ara.

MUndi opifex opus Ipse suum (mirabile dictu)
Factus adest: hominemque sibi Deus induit, ut se
Nobis, nosque sibi subtractos redderet olim.
Prima salus oblata domi fuit Isace-natis,
Et consanguineis. sed inerte superflua fastu
Posteritas, Legisque Patrum secura suique,
Respuit oblatam. species ingloria Christi
Offendit tumidos. dedit ergo superbia poenas:
Ut, qui non digni vita essent caelite, Vitam
Ante oculos interque manus tractantis haberent;
Nec tamen in media versantem luce viderent.
Daemonas imperio verbi excutit ille: solutos
Restringit nervos homini; lectique fit aeger
Portior ipse sui. Vim sacram elephantis ab imis
Exigit unguiculis. Caeco genitricis ab alvo
Incendit cristallum oculis et luminis ignem.
Plectra movet linguae non ulli debita voci.
Purificat surdas acuitque sonoribus aures.
Per medium ponti fluctu suspensus aquarum
Calcat iter, nec mole sua subsidit, atrocem
Compescit ventorum animam et freta concita, dicto.
Vita etiam functos, iamque atra tabe fluenteis
Verbo animat, vitae dominum letique professus.
Omnia nequit quam. Si caelum ad tartara praeceps
Mersisset: summo si aequasset tartara calo:
Vana laborasset. facies despecta probabat
Simplum hominem; duplicem monstrosa potentia rerum
Praestigiatorem quamvis oracula Vatum;
Quamvis ipse Deus, talem fore, dixerit olim.
Neglectus sic ergo domi, peregrina citavit.
Iapeti de gente foris sibi nomina. Gentem
Ipse vocabo meam, qua non mea, dixit: et illis,
Quis facies ignota mea est, me fecero notum:
Quique sedent spissa tenebrarum et mortis in umbra
Hos divina super florebunt lumina flammae.
Nos genus Iapeti peregrinum nomen, et extra
Abramidum fines extorres egimus avum.
Nunc velut indigena censemur: et exsulat Abrae
Posteritas mentit apatrem. Negat ore? fatetur
Eventu: et profuga est patrique suique Deique
Nobis ergo Deus de Virgine nascitur infans:
Noster hic est Christus. Quodque est homo, Christus haberi
Gestiit; ut possit, quod Christus, homo esse; cohaeres
Nominis et census, qualem nemo aure probavit,
Nemo oculo vidit, nec pectoris hausit abysso.
Sed sic Christi erimus, si Christum imitabimur, ut nos
Ipse magisterii praeceptis imbuit auctor,
At quotus est bi quisque sui memor ordinis? aut se
Hospitum mortale Deo parat hospite dignum?
Nos nostrumque Deum peccati separat horror.
Resque fidem facit ipsa putes elementa recenti
Coniurasse malo. Quia nos piget ire lavatum
Sordem anima lacrimis; Calam lacrimatur abundis
Imbribus, et segetem radicibus eluit imis;
Pestifera monimenta famis. Quia nostra pigramur
Spiramenta anime in gemitum et suspiria Christo
Solvere; ventorum prorupto turbine laxat
Indomitorum animas caeli furor imbricus omneis ,
Et gemitum invito ciet et suspiria cordi.
Sedne Praeco etiam gemant et lacrimetur ad Aram
Tristis in officio: pro re tolerate merentem.
Copia, sit men sura dati. qui pauperis agri
Littus arat, nomen vel spica expungit: at haeres
Uberis annona, pleno se mergite iactat.
Cuique suum deculpo reddet Iova Dives in Omnes.

EIa Anima: eia Anima mens intima, et omnis in ima
Mente - animi quicumque vigor, quacumque facultas,
Exserere, exserere: et Domino sua redde merenti
Carmina. sacrilega furor impietatis et ausi est,
Tot benefacta Dei benedictio nolle vel uno
Pendere. Tu, voti rebus damnata malignis,
O anima; interpresque Animae tua, lingua, fas esto:
Daque Deo meritas, tibi qui dedit omnia, laudes.
Hic tibi, quotque et quanto tua sunt crimina vita,
Donat: et incretam prima sub origine pestem
Fomentumque mali et nulli medicabile, sanat.
Hic vitae momenta tuae mortique sepulchroque
Omnibus exemplis addicta, salutifer annis
Adseruit rediviva novis, Hic totus abivit
Patris in adfectus: et quoquo verteris, omni
Parte coronavit merate clementia Iovae.
Hic tibi, quae vitae petit usus et esus, abunde
Suppedit at; fessaeque situm frigusque senecta
Exsuit, et vivat aquila superinduit avum.
Quique sui nostrique memor rem supplicis aqua
Iustitia librat trutina; consutaque caci
Texta doli resuit, pravorum acerrimus ultor.
Hic, quid vitatu fastumque sit utile, Mesi
Legum latori praescripsit;et Isace-natis
Consilii miranda sui magmenta probavit.
Sed tamen hac laudum summarum est summa Iehovae,
Adficitur rebus miseri-mortalis ab imo
Pectore. Nec satis hoc Indulgentissimus idem est.
Nec satis, Irasci noxa tradissimus idem.
Idque parum. Bonus et Bonitas est ipsa: quid? immo
Prodigus ipse Sui ex, omnemque effundit amorem.
Ira interveniunt? ultro placabilis ardet:
Nec memores unquam exercet crudelior iras.
Nec paenas unquam peccato aquare, nec unquam
Supplicio male facta pari pensare laborat.
Quantum suspectu superant et mole, reductum
Infima puncta solum, celsissima cultum caeli:
Tantum oculis, tantum ille animo peccata removit
Nostra suo, vastoque sinus absorpsit hiatu.
Quantum Sol oriens et Sol occasus Olympi
Ambitione sui distractus utrinque recedit:
Tantum ab se mortale nefas disprevit: et ortu
Si quid et occasu se longius extrabit omni.
Ut Pater in gnatum, sua viscera, flagrat; et illum,
Vel scuticam intorquens, patrem non exsuit: aqua
Sic Deus electo generi probat indole patrem,
Novit enim infrenae qui quotve cupidinis astus
Pulveris esse glomos , fragilisque coagula massae.
Vidisti in prato speciosi graminis herbam?
Vidisti florere rosas et gramina campo?
Talis homo est. Moritur gramen; moriturque rosarum
Purpura; tu moreris; Borea quum pestilis horror
Saevius incubuit. Nec gramen, nec rosa, nec tu
Ulla requirenti vestigia linquitis ulli.
At Bonitas Domini saeclis fuit omnibus, avi
Integra flore fui: seseque propagine ducit
Traduce per patriumque genus generisque nepotes,
Quos patriis animosa Fides exercet in ausis,
Qua Pacti-conventa iubent Ritusque sacrorum.
Suspice flammigeri librata volumina caeli:
Si quid et ignitas supereminet altius arces,
Transi oculis animi posita est ibi regia sedes:
Illic maiestas dominatur in omnia Iovae.
Tali igitur tantoque, ac talia tanta patranti;
Pervigilo Geniorum acies, fortesque Camilli,
Quis dictum factum est: tanta (eia!) et talia laudum
Dicite. Vosque animos sociorum aequate canendo,
Militiae caelestis honos. Opera omnia caeli,
Omnia Terrarum, Maris Omnia; pangite laudes
Una voce Deo. Tuque una atque unica, flatu
Nata DEI, o Anima, o hominis summa omnis, in Unum
Omnia conferto laudum ornamenta Iehovam.

ILli Orbis dominae, urbiumque Romae,
Cui Par nil fuit, et nihil Secundum,
Christi Praeco ter-optimus, magistrum
Quem Caeli scholae tertii crearat,
Sacrae misit Epistolae tabellas,
Cui par nil habet et nihil secundum
Totum hoc Orbis et Urbium theatrum.
Quae cum scripta sit omnium Saluti,
Non sat omnibus explicata visa est;
Nunc ut omnibus omnia explicentur,
Tua est gloria, Bladuine. tu nos
Pleno lumine passus intueri.
Quae sunt illa? vel una nominabo:
Fide salvus homo est, fideque Sola.
Hoc unum potuisse pervideri,
Plus est, quam penetrasse septiformeis
Olympi penitissimi recessus.
Sis felix, oculorum Ocelle, et Urbi huic
Diu sis oculus, Scholaque: et Orbi
Par nullus tibi vivat aut Secundus.

FOrstere, eximium decus Cathedra,
Et Templi simul et Scholae Cathedrae,
Et vis postuma vividi LUTHERI ;
Illa Quatuor Orbis universi
Pulchre conciliata Christiana
Genti Concilia, Inquies erinnys
Miro schemate dissilire fecit.
Nunc Te spiritus indolesque rectis
Armat Consiliis: ut uniformem
Reddas Conciliis modum quaternis.
Felix Conciliator! Hoc profecto est
Gentem conciliare genti, et omneis
Uni velle Deo probare gentes.

SAlve, Stangiade: Vis Salve beroa. sed echo est
Nemo Salute mea sanior esse potest.
Salve, Stangiade; populi vox omnibus una est
Sanior at populi nemo Salute fuit,
Salve, mane nove: Salve, quoque vespere dicunt:
Salve, etiam medio quum stetit axe dies.
Plena foris, et plena domi iaciuntur ab omni
Vota Salutanti. Fabula cuncta; Salus
Nugae! Cuncta Salus it Ab Uno; nempe Iehova.
Vota Salutanti. fabula cuncta; Salus
Nugae! Cuncta Salus it Ab Uno; nempe Iehova.
Tota Salus hominis cassa Salute sua est.

SCitum Aleutneri est; Verbo duce vindice Christo
Quis dux, quis vindex, certior Alter erit?

SApientiae si quid magistro credimus,
Nil temere credere nervus est Sapientiae.
Incerta Carneades crepabat omnia.
Credebat Omnia omnibus Marcus; sibi
Omnes ut omnia crederent obnoxii.
Quod quisque vis, pro teque reque credito
Sapitoque. Ego sapere hunc scio divinitus,
Idemque Credere hunc divinitus scio,
Qui cordis adfectu intimo scit dicere
Quod dixit Eckardus; Scio cui credidi.

UNa Salus hominis, Domini sperare Salutem.

CHriste veni veniente nove (quod gratulor) anno:
Et tibi me strenam da, precor, ut mihi Te.
Alterutrum facias: strenua mihi protinus omnes
Ex auro et gemmis nullius assis erunt.
IEsu, Animi et Vocis Calamique Exordium! o idem
Sis animi et Vocis et Calami Exodium!

SI quod condis Opus, Christo condire memento.
Nam quicquid Christum non sapit, insipidum est.

FRancia cui Patrem, Matrem, Witeberga; Renatum
Christus et Unda dedit: qui malus esse potest?
Ingenui Franci; pia res Witteberga; Renato
Certa salus. Fili, singula solus habes.

ILluxit tamen ille dies (quid ringeris Ate ?)
Ille dies tamen illuxit, quo foedere pacto
Iungunt FRATERNAS et Saxo et Marchio dextras.
SOL, oculus - mundi, qui perdius omnia lustras;
Et tu LUNA soror pernox; an pulchrius usquam
Spectaclum vidistis, obit qua Vesper et Eos?
PAX vos, vestros, et vestra coronet in avum
Quorum CONSILIIS patrio PAX reddita caelo est;
Illa vel innumeris potior PAX una triumphis;
Quasque homini novisse datum est Pax optima rerum.
Bellum habent, qui bella volunt. ESTOTE BEATI
PACIFICI, sanix vox decretoria CHRISTI.
Decretum CHRISTI Christiani audite Dynasta.
Sic IUTORBOCK vero IUTROBOOG erit omine nobis:
Illo DEI toties orietur gratia NOSTRI,
Quum de PACE rata fama increbesceret aura,
Vidi qui tacito lacriment gaudia sensu,
Gaudia perpetuos HOSTI paritura dolores.
Ponite nunc gladios. allis certabitur armis,
Quae fabricavit Amor, et vestris NOTA Voluptas
Patribus. Insidias animique ignobiles artes,
Et suspecta, suis auctoribus ite relictum
Germanos germana Fides et Candor honestant.
Candoris Fideique volent spectamen haberi
Nobile Germanis et Saxo et Marchio terris.
Si cui Libertas cordi est Germana, Sagittas
Iuncta manent invicta, solent qua Singula vinci.
Fortius Unitum est, quod Fas univit et Aequum .
Mundi Opifex Deus, ex avo Deus Unus in avum,
Saxones in te Uno fax sint et Brennones Uni:

AUt Numquam, aut certe Nondum mihi talia vellem
Argumenta dari. De te; scio, Maxime Princeps,
Quae pietas tua, nolle datum. Sed oportet haberi
Decretum caeleste ratum. Tibi Caesaris Enses
Debebant. posses ut habere hoc Caelaris Enses;
Frater abit, Fratrique decus praelustre resignat.
Nunc regni sceptra affectas, humilesque patrito
Iure cliente las in liber a vincula cogis.
Et gaudent illi esse tui: certantque favorem
Principis omnimoda Votis Donisque mereri;
Quisque suis ego nempe meis. Sinet a dat haustum
Praetereuntis aquae: Vates ego Vatis Homeri
Versiculum. sed quem cor Socratis omnibus unum
Praetulit. Hunc ergo Princeps Elector, habeto
O(/tti toio/n mega/roisi kako/n t' a)gaqo/n te te/tuktai:
Pulchrum est scire, domi quae Recta aut Prava gerantur
A Domino tibi magna domus concredita, Saxo, est.
Corporis hanc Animique oculis lustrare memento.
ET facies nam te vis acrior urget honestis
Naturae stimilis. te nemo industior ardens
mh/ t' a)naballo/menos, , Macetae tibi sanctio cordi est.
Cras id agi non vult, hodie quod oportuit actum.
Sed quia mens quandoque hominis caligat: in aestu
Sic festinandum est, ut lenta modestia praeceps
Castiget votum. Prima est sapientia, Nusquam
Praecipitare fidem straba saepe Calumina rectum
Induit in pravum sed pravum hoc corrigit, Audi
Utrumque. hinc Geminas capiti Deus addidit aureis.
Sed quia fasta domus: nec in omnia sufficis unus:
Auribus: ut videas, audire ut et omnia possis:
Consilii Oraclum. Plures alis unicus Argos,
Quam nautas Argo: quos cautum pectus in omnem
Consilii faciem, qua res, qua tempora, format.
Macte hoc iudicio, Princeps, nove Caesaris Adlas.
Artibus his profiteris Avum, quem Nomine Reque
Fecerat Augustum toti Sapientia mundo.
Hoc Donum ergo meum est. Quod votum? scilicet unum:
Fortunam Augusti. Nec plus tibi voveris ipse.

SCilicet haec tibi deerat adhuc, Auguste: marito
Quae fieret pars unae toro, generosaque Rutae
Saecla propagaret. Nunc Lucifer ille secundos
Maturavit equos, Sperataquae gaudia NYMPHAM
Heroi genitoris, et indolis heroinae:
Quae succiplena est: cui lac et purpura vivo
Pinxit honore genas: cuique imbuit Oscula succo,
Quem Veneris coxere manus. Sic omnia iustis
Respondere suo debebant ordine fatis,
Et potis, Auguste, tuis. Id regia Dresdae
Moenia ter gemino tollunt ad sidera plausu,
Augustoque; suam Augustam gratantur, et unis
Certant suppliciis emere omnia fausta Maritis-
Et nobis certamen erat. Dresda aureae Facto,
Leucoris Affectu tibi se prior, inclite Princeps,
Augustaeque tuae dedit aemula Leucoris illa,
Illa ego Leucoris, Augusti quae silia nuper;
Qui mea tot brumas Insignia gessit, Ephebis
Et Musis comitatus; ero vestri immemor? Hoc dii
Sacrilegum prohibete nefas. Ego prima, (nec esto
Invidiosa mihi tam recta professio Veri)
Florenti aetati florentem aetate puellam
Despondi tacito, et votis tua fata subegi.
Nunc votum geminat. Heros Heroida ducis
Principis heroi, quo res Brunsvviga laborat
Mole sui magna, seque exsuperare minatur,
Henric Iuliadae: qui nunc ad Caesaris aram
Palladis. Armatae pro Iure vicariae praestat
Numina. Vive Socer: Generoque patrante secundi
Indue nomen Avi. Neque Tu te descere , Nympha;
Nec Tu Te, Saxo. Pietas nutricula vitae
Una maritalis, seu sit Concordia. Nempe
Et hoc fonte fluit, quod Suave, quod Utile Nuptis
Et quod Honestum. adeo tot a hinc est illa beati
Gloria coniugii. quam certam a Numine Vobis
Apprecor: affectusque mei pro tempore summam
Commisi nostro (quod eo parat ire) Poetae

NOvi equidem, nec cassa fide meus augur Apollo
Dixit ab hinc anno, cum Saxo Borussa Puellam,
Seque in Prole daret: numero latet omnem in isto,
Tertia Patris erit. Patris (ecce!) est tertia Proles,
O Nox clara, die quovis et clarior: in quae
Stella novum Generi et Mysio iubar extulit Orbi!
Sic bona sunt subtexta malis: lacrimasque sequuntur
Gaudia: nec semper riget Albis ab Alpe Bohema.
Patruus ille tuus (Sol, qui vigil omnia lustras,
Candidiorem animam vidisti e culmine mundi?
Quique fidem supra, Fidei magis arma probarit
Caesaris Imperio?) Christianus ademptus; et ex hoc
Caesar apex Rerum, cui nunc Pater
Nos funestarunt, et publica gaudia tristi
Involvere peplo Nunc tu, Puer inclite, Matri
Atque Avia, et Patri luctus insignia demis,
Laetificasque Mysos, et iubila festa redonas.
Macte Puer. Genitura tui Natalis amico
Schemate disposuit taciti praesagia fari.
Nec tu Gentis eges. Series antiqua Parentum
Regibus inserta est Aquilaeque biverticis Alis.
Disce Domi. externo non est doctore pedendus
Virtutis tibi pulcher amor. Generosa ministrat
Laus animo Cognata tuo. Tros Hector, Ulysses,
Iuliades, exempla Aliis monstrentur agendi:
Maiores tu disce Tuos.
Nota, et Mauricidae; nota est Augusta, Patrisque.
Isti exempla dabunt, quibus arma Sagatus in hostem
Stringere; quis Civi possis dare iura Togatus?
Et qui Te vincas: quod plus, quam vincere regnum, est.
Macte Infans, Puerique novis in vota tuorum
Cresce rudimentis laudum festinus; et audax
Ingenii, tentanda Viris in Pube moveto.
Et facies: (genus indecores timor arguit:) ausis
Si tantum Sua fata tuis. quod poscimus unis
Nomina suppliciis: atque ut fuga labilis aevi
Castigat a mora properantes differat annos:
Ut, qui nunc Pater est, Avus in te fiat; et annis
Ter senior cum Prole senis tria saecula vivat;
Vivat in exemplum, felicibus Incrementis.
Haec Patriae Vox est: a Vate vicaria lingua est.

SAxonis excitus visum Spectacula Dresdae,
Qualia Ian-Georgii Borussa Puerpera laetis
Fecerat auspiciis; video ecce Decembribus horis
Ex Aquilone rapi, quo se Curlandia iactat,
Cui Venus Os Oculosque et Cor Themis aurea formant,
Hulsiaden. quae causa viae est? quae nuntia portat?
Ille amor, ille decus Musarum et Martis ad Arcton
Dux Gulielmus habet, quo se, quo Saxona nostrum
Laetificet. quidnam? Se pulchra in Prole renasci
Vidit, et heroo generi nova semina poni.
Salve, auguste Puer: et cresce in vota Parentis,
Non in fata etiam, qui fato exercitus omni est.
Hic tibi quum plenis aetas adoleverit annis,
Dixerit, ille Suo quod Tros fortis simus olim:
Disce Puer Virtutem ex Me Verumque Laborem,
Fortunam ex aliis. Virtutem et dura laborum
Strennuus exerce. nisi me praesagia fallunt,
Certior afatis etiam Fortuna sequetur.
Hoc ipse, hoc mecum votis et in omnibus unum
Godelmannus habet, quem nunc sua Dresda relicto
Caesare paulatim curarum in pristina ponit.
Redde Puer patrem, sic feceris omnia, nobis.
Principis exemplum Pater unus in omnibus unum est.

ARdea, nixa Sudi nodis et mole gravatae,
Mordicibusque premens surrecto vertice Piscem,
Kochticiae proavita domus Insignia clarat.
Ardea sublimeis et Sarmata falco per auras
Infestis aeterna gerunt certamina signis,
Falco potens alis et pugnax unguibus, et vim
Cominus hostilem protento Umbone superbi
Pectoris elidens, venantur in aere praedam.
Ardea et ipsa suae rostri mucrone saluti
Prospicit, ingeniosa dolo. nam pronus ab aethra
Dum librat se Falco super; telum Ardea rostri
Cauda sub alarum furtivo tegmine condit.
Dumque inhians praedam toto ruit impete Falco,
Ardea non oblita sui, rostrumque supinans
Excipit incumbentem et vulnere conficit hostem.
Quin et piscator quandoque sit Ardea Rheni.
Quomodo? Prona pedem sub aquas demittit: et ecce,
Occulto Naturae habitu, gens muta natantum
Tamquam ad propositam subremigat illicis escam.
Hoc illa iratum placat solamine ventrem,
Cetera, per liquidum sublimibus arduae pennis
Ardea quaque sequi vix possis lumine, tranat.
Nidamenta etiam, qua se celsissima dorso
Porrexere procul fastigia; congerit ovis.
Usque adeo factis sibi vindicat Ardea nomen!
Maiestas quaecumque fuit Insignibus auctor
Kochticio generi, nae pulchra atque Ardua vidit!
Alta petit generosa bonae vis insim menti:
Et flammas imitatur, et urget in ardua Virtus
Multa quidem, sed non tamen omnia Monstra subegit.
Consilio, furtoque Doli quandoque sagacis
Fortius ille egit, quam Clavae horrore trinodi.
Quum Leo defecit, succedat callida Vulpes.
Non tantum Hastatus, sed et est Subsessor in armis.
Nec pudor, Obliquare sinus, ubi caerula turbant.
Utraque KOCHTICIIS, aliis satis Altera laus est.
Non eget Ingeniosa fames. Rem sufficit ultro
Fortunae alluvies et pleno Copia cornu.
Hic quoque Kochticios superimpluit aureus imber
Vulgares animae sapiunt plebeia iacentque.
Ardua sectari molimina, Kochticiorum est.

SAncte Senex (quamquam meritis, quam tractibus aevi
Maior eras) etiam tu nostras deseris umbras?
Quam paucos mutavit equos Nocturnus, ut una
Viximus, et telas longi deteximus orsi!
Saepe tamen caeptam (rapui quod in omnia) telam
Rupisti, et fato non exspectata litasti
Vota tuo; tractam gavisus ad ultima Circi
Scammata, iamque animae fessum diludia tandem.
Poscere magno animo te posse et velle Iehovam.
Nunc votum, nunc omen adest. aulaea theatri
Sustulit Omnipotens Aedilis; et, Ito paratam
Ito domum, dixit pretium hoc Pietatis habeto.
Nec tamen hoc, quantum est, traduxti inglorius aevum.
Quod vixti, Summis vixisti carus et Imis:
Et Meritis in utrosque bonus. scis, Saxo, Lycei
Incola ROSTOCHII, qua plus duo lustra Professum
Civica Iura bonis pubes audivit elenchis:
Quaque sibi raris Socerum virtutibus emit
Et Fama atque Auri dare vim pro doto potentem,
Nempe Chytraeiaden. quem octave prolis ad. auctum
Fecit Avum. Quid? vilis honos, se ferre Nepotem
Chytraei, quem laus meritorum aquavit Olympo?
Hinc Dresdam excitus, summarum ubi summa Senatus
Electoris erat, quem tunc vis proxima leti
Sustulerat: orbamque domum populosque regebat
Optima, quo Sol non meliorem vidit. In isto
Godelmana fides primum spectata theatro est;
Post spectanda magis, quid possit et Ore diserto
Atque ope Consilii, rerumque ingentibus ausis.
Quorsumque et quoties cum magni Saxonis idem
Mandatis ierit; quid opus nota ordine longo
Ire recensitum? socii Praga maxima Regni,
Sacraque Romani maiestas illa Rudolphi
Et quater et decies quater hunc videre profectum
Numine Legati. Neque iniquo lumine Caesar
Respexit Meritum. Torque Insignivit Equestri
Nobilium: et, Sacri, dixit, Comes esto Palati
Augustaeque domus. Quum tandem a Caesare nostro
Caesaris ad partes et regnum Fratris, et oras
Teutonis extremas ac moenia nostra Viennam
Praecipit aret iter reditumque ad Caesaris aulam:
Ex illo languere, et caeco aegrescere morbo,
Paulatimque suae vadimonia mortis obire.
Haec finis fatorum illi. quae singula gyro
Interiore, datae sua per vestigia metae,
Stringere fas duxi. Dixissem ubi plura; dedissem
Pabula Livori. Quid si data pabula edaci
Sic quoque Livori? Sed tu nutricula Veri
Posteritas; auctore Fide, non Vate profectum
Credito. nec merces ulli fuit ulla calori.
Tota eius, quanto est, Meritis ea gratia debet.
Dixeris ingratum, mala dixeris omnia Salve
Aeternumque Vale quod Godelmanne fuisti.
Qua nomen Virtutis erit, qua Caesaris, et qua
Saxonis; illa tui quoque Nominis aura vigebit.

ICtus hic, an vanus mihi rumor perculit aureis ?
Sed qui vanus? adest, qui vidit nuntius, et qui
Exsequias ivit: cui? qua non altera vixit
Femina centenos per vivere dignior annos,
Moseriae. Mosere, oculis haec scribere siccus
Mene puras? Non sit me durior illa crepido
Rupea, quam Misna novus horret ab Urbe viator.
Alloquium exspectas, et robur ab arte diserti
Carminis affecto pia quod Solatia cordi
Suggerat? Id si me nunc audes poscere, nescis
Quantus in audentem nostri sit pectoris ardor.
Ille calor mihi me, tibi surripit ille Poetam.
Qui Laudesve Tuae, tibi vel Solatia dicat.
Fecerit haec alius, quem nondum tanta tuorum
Vis meritorum operit praecidit copia linguam.
Quicquid ego dicam, meritis minus omne futurum est.
Maiestatis apex Christianus et Ipse gementi
Dicitur adgemuisse Suo, atque e corde, Mosero:
Illo corde, suo quod credidit ipse Mosero.
Quid tamen est? animus vertatur in omnia; factum est.
Quod facere infectum nequeo, culpavero frustra.
Fata sequi, prima est Sapientia. Sanctio caeli
Protinus in nostris facta est adamantina terris
Si quid molitur, nil emolitur homillus.
Quod vult ille, velimus idem. quo dicit; eamus.
Ni facimus, trudit nihilo minus ille trahitque.
Tu duci, Mosere, velis. Tua mortua: sed quid
Mortia ? seducta est paullum, melioribus olim
Auspiciis reddenda tibi. Quis reddet? is idem
Qui rapuit tibi. quis rapuit? Mirabilis Et nos
Facti etiam causas audemus poscere? Fecit,
Qui Bonitas ipsa est. nos male credere factum?
Quod tibi Saxo Pater secretam ponit in aurem,
Oraculum censes et non dubitabile Verum.
Haec vox ipsa Dei est, qui Veri norma. Beati,
Sic Tua mortem obiit. Tua sic nunc ergo Beata est.
Invideasne Tuae, votis quod in omnibus unum
Usque habit ? toto quod non mutaverit Orbe?
Te tibi redde, Mosere: et Saxoni redde Moserum.
Ut nunc res turbant, in publica commoda peccas
Si tua Sacra diu patriae moveris Aulae.
Quod placuit Domino placeat Mortalibus: et quod

TUne etiam, Rictere, animi pars intima nostri
Occidis, et lauri semper florentis honorem
Inficis, infaustae mutandam horrore cupressus?
Non hoc aut Pietas aut spes animosa tuorum,
Aut meritorum operosa fides, aut veris adulti
Constans illa aetas, subitum spondebat amicis,
Nunc alter tacitum recidivus it annus in annum,
Quum genetrix tellus me Francis Oreas in urbem
Sisteret hanc reducem, matrem ille et cuncta meorum
Pigia Caronum, mecum quos erro trahebam,
Accipit hospitio: seseque resolvit in omnem
Laetitiae faciem. Nos spe longaeva minamur.
Sed Subito periere minae: specimenque relictum est,
Nil proprium sub Sole datum mortabilus aegris.
Plus ultra, Solemque supra caelique est gaudia; non heic .
Illa meus Richterus habet. Nos pectus amicum
Quaerimus affectu, et dulces reminiscimus an- nos:
Illa tui ante omneis animi calor intimus olim
Heigias, et iam Patre suo Richterides orbae,
Ille Georgiadum sanguis primaeque maritae.
Dresda etiam, populique minor maiorque Senatus,
Et qui maiorum est Dux Maximus ille, per omneis
Tam bene promeritum, nunc cassum lumino maerent.
Et Probitas, et prisca Fides, Et candida Morum
Temperies, doctique Sales, et come Severum,
Pectus et omnimoda studiorum fruge repletum
Et vis iudicii penetrans, omnique paratum
Consilio ingenium, quae fastum singula cuivis,
Incuteret, Humilem reddebant omnia Nostrum.
Haec Veri germani sides poppysmate vivis
Plaudimus. innocua, qui Vixit , laude potitur.
Scilicet hoc Samiis aurum est portare catinis,
Et vili panno simulacrum amicire Minervae.
Salve, Eratus amor ille meae, nunc umbrae, sed olim
Mecum iterum victure, brevi mihi carmine Salve:
Et quantum fere Parca tuis detraxit ab annis,
Tantum Electori properet Deus addere Nostro.

MEnsem hodie dirimunt horis Octobribus Idus.
Vatibus, et patri Vatum sacrae, auguror, idus
His etenim Cycnus, quem Mincias Andis alebat
Nectare, Ambrosia; famaque aequabat Olympo,
Primum aureas, Musis obstetricantibus, hausit.
Nunc Sacris, Alemanne, tuis novus ornat easdem
Nobilitatis honos: sacris, quae Iuno Venusque,
Quaque Venus, Iunoque tibi est Catharina, pararunt.
Felices idus! et tu Par nubile felix,
Mutua quod festis commendat gloria sacris.
Ut novus tibi duret honos, Alemanne; Poetae,
Has tibi natales olim qui condidit idus,
Carmine votivam Thalamo suspendo Tabellam
Quam Meus Ille Alemannus Habet Catarinam , Habeto
Coniugio Iunctam Stabili Proprique Dicatam,
Coniugio iunctam Stabili Proprique Dicatam,
Quam meus, ille Alemannus habet Catharinam, habeto;
Dic, o dic; horum quicumque es, erisque sacrorum.

AT te Landgravi, Medicum Melicumque dii omnes,
Sed taceo: quod non maturius ista monendum
Duxeris, et nostras animandum in carmina Musas!
Res omnes hinc ite citae. Quid, publice, restas;
Quid, private? dies meus hinc: quin immo diei
Sat fuerit quincunx, utendum est iudice Musa.
Ordinis an nostri quisquam velit ire negatum
Wernero carmen, cui nil Deus ipse negavit?
Diversis di versa solet dare Curio fati:
Hunc Probitas et Franca Fides et Candor honestant;
Fortunae victrix illum Prudentia: pollens
Clarat Honos alium; Doctrinae gloria quartum:
Stricta hunc tetricitas decet; illum comis omissa
Pauliper gravitate lepos: hic dives: hic uti
Divitiis doctus: domus illi illustris in ipsa
Luce fori media, divisque heroibus hospes:
Huncque aliis, illumque aliis Pandora beavit;
Wernerum cunctis. Quod sufficit Omni, Uni est
Hoc uno pauper, quod ab omni prole superstes
Una modo restet fundi tam divitis haeres.
Quamvis Helfrichio satis Una: nec (auguror) uno
Alteram em at nummo, si sit venalis: et omni
Affini patiente animo caret hercle: nec ullum
Formidat spectrum cum sola solus in alta
Diffusaque domo, sperat se posse cis annum
Tam vastas augere domos; iterumque cis annum
Exaugere auctus. Hortator et armiger adstat
Ecce puer Veneris: Venus et Werneria plaudit
Tam pulchris animosa minis; hodieque maritum
Tympana tenta tori genitali tundere plectro
Optat, et Idalia tori genitali tundere plectro
Optat, et Coniunx, et Mater, nocte sic una.
Salve, laeta dies, et tu nox latior; in qua
Werneri deserta domus se traduce rumpo
Plantat in Helfrichiam. Quidni generosa propago,
Et numero fecunda suo, se spargere tali
Insitione queat? coeunt duo supparis aevi,
Ingeniisque animisque pares et Cypridos armis.
Nec Fortuna aliis PAR hoc facit artibus impar.
Haec Patris et Matris dotes habet; Ille Minervae.
Doctrina aut par dos opibus, aut maior habetur.
Neuter habet, merito. quod habenti aut dicat egenti.
Quin Bene dicatis Vos inter, amabile Compar:
Comparibusque novis, qui vult Bene cumque, sequutus
Dicat idem: parilisque iugi nova Nomina potet.
Dat Catharina novem, quot sunt, mea Numina, Musae
Hauriat Helfrichium, qui vult haurire deunces.
Laetos laeta decent. Sapiens sibi Temperat aevum.
Sumite crateram, si qui potabitis, aequam
Faucibus, et versate prius, quid ferre recuset,
Quid valeat stomachus. quibus hausta potenter amystis;
Nec gula, nec iugulus, neque deseret halitus illos.
Est modus in potu; sunt certi escaria finis:
Quos ultra citraque negat consistere sanum
LandgravI medicina mei, qui pellice Suada
Taubmannum illexit, quo festinaret abortum
Carminis. ille luat. Tu, Xanthocarene, Senatus
Gloria Lipsiaci, decumano confice poclo
(Nil Medico praesente nocet) suasoris acumen.
Vos vinum bibitote bibit dum Sponsus Amorem.
Potet amarorem, quisque invidet huius Amori.

LIpsia, qua docta es; tuque o doctissima triplex
Naturae melioris opus, sacer Ordo Sophorum;
Indue ferali te sindone. Gloria vestri
Ordinis occubuit Neldelius ille. Quod omni
Naturae regimen Solest et gratia Mundo,
Lipsidos ille fuit. Straba cede calumnia Vero.
Vox Vero Fideique Sacris iteranda: quod Orbi
Naturae regimen Solest, Neldelius urbi est
Lipsidos: immo Fuit; se doctae Lipsidos. Ecquae
Scivit Aristotelis Naturae arcana Lyceum;
Quos vel Aristoclis sirpos Academia; vel quid
Horti, Epicure, tui; vel Stoica porticus olim:
Quod non et Vester; scieris, sapuisse quod omnes
Naturaeque alii et Veri Fandique magistri
Cunctaque cum sciret; nihil est se iudice visus
Scire sibi. Doctis o nota Modestia paucis!
AT nunc, expletis humani finibus aevi,
Despicit errantes divinae Mentis ab arce:
Et sese et Christum discit, sophos omne Saphorum.

GLoria Picturae vetus est: et semper amati
Regibus Artifices, Opibusque et Honoribus acti.
Principio rudis illa suo. mox Lumen et Umbras
Invenit, seseque suam distinxit in artem.
Cimo hominis faciem primum Obliquavit honesto
Schemate, et ancipiti formavit imaginis actu
Respicientis, Suspicientis, Despicientis;
Articulis et membra suis discrevit, et artus
Protulit ac venas, sinuumque volumine vestem
Implicuit. Versum mihi qui deformat, Apollo-
Dorus ab hoc artem melius formavit, et omnem
Peniculi laudem iure in se transtulit unum.
Huius ab arte fores Artis penetravit apertas
Zeuxis, et ablatam secum tulit inclitus Artem:
Penelopenque dedit vivos in imagine Mores
Spirantem; vultumque Suum, non Artis, habentem:
Hinc et fastosi subscripsit lemma triumphi;
Promptius Invideas, Quam Quisquam Imitere Magistrum.
Primus Aristides, Thebani gloria caeli,
Motum Animi pinxit, cunctosque sub indole Sensus
Vivifica expressit Velocior arte manuque
Nicomachi non ulla fuit manus arsve magistri.
Nil, Homines praeter, Dionysius edidit unquam :
Hincque Antropographi meruit cognomen. AT unus
Pictorum genus ingenio superavit, et omneis
Praestrinxit, stellas ut Sol exortus, Appelles;
Maior Alexandro-Magno; se maior et ipso.
Nosce tuum, De Peera, locum: Veterumque recense
Praeceptorum animas; in quis censeberis olim.
Laus sua cuique fuit. Cumulo tibi sumis ab omni
Quod fuit eximum. proque omnibus unus haberi
Omnimoda virtute meres, et Noster Apelles;
Certe Anthropographus . Nam Te quis doctior illic
Vultum Hominis viva repraesentare figurae?
Nemo, Livor ait. Quin et mea vivit Imago
Artifici tibi picta manu. Qui vidit; eisdem
Taubmannum vidisse oculis adiurat, agentem
E Cathedra et stricto meditantem Carmina vultu.
Fortunata manus! siquid mea Carmina possunt,
Nulla dies unquam memori te subtrahet avo.

VEllem equidem, ut video vos velle: nec asper amicis
Contra irem monitis: nisi me mea Iuno; quid? immo
Ni me Iuno Iovis nunc feta tot imbribus Austri
Ire domo, hoc hiemis, magna ratione vetaret.
Lipsida non irem? quo me trahit impetus omni
Tempestate, viaque omni iubet ire profectum.
Vinum equus est Vatum. Si sic equitare lubido
Per iuga Parnassi; meliorem nemo caballum
Instruet instruxitque; meo nec ephippia tergo.
Quaero saginari? nec Apitius ille Professor
Ingeniosi epuli, meliore sub Orbe saginam
Fecerit. Et, quod ego super omnia pono, coactum
Lactis onus pressi. Cerebrum Iovis ille profecto
Casus est, comedit quem Lebzelteria pubes.
Ambrosiam esse Iovem, miror. si Iuppiter essem,
Caseus Ambrosiam mihi praestet: et unus in ulnis
Pro Iunone cubet. Munda atque Venusta requiris?
Mundior esse nequit mundus quam Lipsia munda est;
Nec Venus ipsa venusta magis. Vis Comis haberi;
Vis Humanus item; faciet te Lipsia talem.
Pallas ibi Ingeniis, Mercatu nobilis Hermes
Certamen certant. Atque inter utramque palaestram
Sese anceps dubiis librat Victoria pennis.
Site viva Deae Veneris delectat imago:
Nutricatus ibi Venereum est. Haec talia caelo
Posse vocare Iovem, proles credebat Humeri.
Sed mea me Iuno Vulcani implexa sagenis
Attinet implexum. credo, quod secubet aegre
Aeris hoc algu. Sponsae fortassis et ipsi
Sonticae causa foret, si noctem subtrahat unam
Se sponsi iam notus aemor. Sed verba recedant
Auspici is male nata suis. eat omine nostro
Sponsorum festiva dies. Pietate merentur.
Si sua sunt merito Pietati praemia fato,
Coniugium ex voto vobis spondete Secundum.
Suppliciis ego tantum inopes emere omnia rebar
De manibus Domini: locupletibus affluere ultro.
Sed Lebzelteriae certat cum paupere quovis
Disciplina domus. Pietas nutricula Recti est.
Hic habitat Pietas. Reverentia tanta precandi
Numen ibi est; (his vidi oculis: his auribus hausi:)
Afflicti quanta esse potest vox supplicis omni
Affectus armata modo, quo vincitur Aether.
Anckelmanne, Deus, Deus huc te duxit: ut esset
Coniugii una tui Catharina; Parentum
Effigies animata; sui tener unio sexus.
Uni estote Ambo: nec vos mala dividat A te:
Fortunaeque Animique bonis praestate Parentes.
Nil Vobis melius vel Lipsia tota vovebit.

CAelestina (novo iam nunc adsuesce vocari
Nomine, Chemnitio sat nobilis Ursula) quo te
Carmine; quo, qui te talem genuere Parentes,
Aut qui te talem facturus prole parentem est,
Dixero? Nox instat Geniali proxima furto:
Et tantas rescisco minas ego serus ad Albim.
Canities incocta Patris matur aque virtus
Pectoris antiqui, qua magni Principis Aures
Atque Animum atque Oculos tenet, exquisita merebant
Carmina Musarum. Salve Chemnitia virtus,
Et patriae, Patrique bono Patris esto saluti.
Tuque adeo poteras calami lassare calorem
Quae tot avis atavisque potens illustribus instas
Ellogii titulis, Goldbeckia mater, et unis
Apta modis generi qui Pinsitet Aurea Saecla.
Quemque hodie Generum genus hoc legit auspicio Christo,
Caelestinus honor; quique hoc in nomen honores,
Caelestina, tuos pulchris transcribet elenchis,
Me sibi poscebat. Vetus est amor inter utrumque,
Atque antiquus amor. Tam raro carmen amico
Quis neget? Et tamen ecce nego: si schema negantis
Possidet, arbitrium cui sors violenta peremit.
Vive tamen; Par nupturiens, extempore votum;
Maturum pietate, minus si carmine, votum:
Et Caelestinos caelo cognomine dignos
Edite. sic serum, matrum pandere votum est.

NEmpe sacramentum sumus hoc et foedus adacti
Qui terram colimus, mortalia ferre: nec ulla
Re perturbari, quam non vitare potestas.
Functus Hebeisenides fato est. quid id ergo? qud olim
Debuit, exsolvit. Cum primum munere vesci
Coepit humi, mortale sui iam scivit humandum.
Specta aevi mores, non oportunius aias
Hunc potuisse mori. Felix, qui vixit, et aevo
Exiit, inprimis senio quem corporus onustum
Degravat, et vitae cuinon prior illa voluptas.
Iam, quodcumque homini votumque et causa senectae
Longinquos optare dies, hoc Noster habebat.
Adficiunt tituli meritorum, et gloria famae?
Divitiarum operosa quies? sat fructus utroque est.
Coniugium, sobolesque iuvat? fuit unicus annos
Paene quadraginta compar unius: et ex hac
Prolem etiam genuit. de quatuor una superstes,
Una vel undenis potior: nec femina restat
Pulchrior et probior, qua Francis Oreas obitur?
Nupta MÃ¼lichiatae: cui nunc tractare Biruthi
Thesauros patriae et patriae Patris una potestas :
Cum Quaestura suis prius hunc Zuvernitzia curis
Clausit in angusto longe maioribus aptum.
Noster hic, ante obitum, tot honorum insignia vidit;
Et sua dona ratus, quae vidit honorae Suorum.
Debuit hac mortem votis optare serena
Fortunae facie; prius, hos quam turbidus Auster
Inficeret puror (ut sunt mortalia) fontes-
Adde, quod heic primum est, in Christi morte sequestri
Mortuus, aeternis vixit nova gaudia saeclis.
Vivat! Et ut iusti fuit hic Quaestoris imago,
Sic ibi iustifici laetetur imagine Christi.

I Nunc, et tacitis aude promittere votis
Cras tibi. Cras autem? punctum horae unius, et unum
Ictum oculi Iuvenum et patriae flos unice, Greisi,
Sed quondam, heu! duro veluti contusus aratro
Flos hyacinthus agri, subito nunc fulmine marces.
O Casum infandum! o lucemque locumque nefastum,
Quae potuere tibi crudelem abrumpere vitam,
Qui cor Patris eras, cui sera et sola voluptas,
Quique videbaris iam magna et pulchra minari,
Infelice manu structa est domus ista! sed et
Infelix, qui non vigilantius ostia servat
Caeca peregrino facilique exposta ruinae.
Facta IutroboccI Pax est. properatque reverti
Splendidus officio. Mysiam volat advena Torgam:
Confectusque via turbam declinat et Aulae
Irrequieta suae. cenat secretus, et urget
Labentes sepelire oculos et pectora sumno .
Heu miseras hominum curas, caecasque futuri!
Non plumae tibi lectus erunt; sed strata viarum
Saxeae, perpetuis ubi te sopor aereus umbris
Obruit: et numquam Francos, tua regna, Patremque
Et quae Caronum te sperant vota, revises.
Ponite spem. spes haec cunctos elusit hiantes.
Consilium ipse suum Pater est, et Principis idem
Consilium et Patriae tamen hoc in vulnere Filii
Forte suus non est, nec in hoc sibi sufficit ictu.
Laeli, Cor sapiens, atque oris Suada rotundi,
Quemque sacrum nectar fonsque Israelis inundant:
Redde virum Patri: Patremque Virumque doceto
Adfectus librare suos moderamine Iusti.
SI non una pili cadit umbra, volatile venti
Ludibrium ; si non passerculis: illa tremendi
Numinis effigies proiecta crepidine leto
Praecipitetur Homo, sine Numine? dicito Patri
Hanc Vitam et Sese caelique Oracula norit.
Quis Patrem adflixit? quis Gnatum? Nonne. Deus;qui
Cuncta bonus, Bonitasque ipsa est quinam ergo, malorum
Fabrica? Mille Modis homines mors Una fatigat.
Mille modis bona Mors, Christo quae clauditur Uno.
Clausit is hanc. Nemo moritur male, qui bene vixit.
AT te Greisiade, si quid meae Carmina possunt
Nulla dies unquam memori subduxerit aevo.
Et quicumque leget, fati miserabitur iram
Lacrimula. Gt fies Casu immortalis in isto.

SCilicet hoc fatum est nostrae Sionis, ut alti
Pulpita suggesti raro Praecone diurnent.
Cum te Saxo-Pater Ciza huc acciret in urbem,
Spes nostri avidi fuit omnibus addita voti,
Te fore perpetuum. sed vix lustrum occidit unum,
Quod mensem sumus esse rati: nos, ecce, relictos
Deseris, et cathedram suggestaque publica migras.
Quis nunc vivifica nostros potabit Ephebos
Israelis aqua: quam derivare per almos
Siphonum tubulos puris e fontibus Hebri,
Et Graii et Latii, diversa in corda solebas?
Quis Domini templum zelo fervente secundi
Numinis incendit? stimulis quis et acribus uret
Auditorum animos? Fuit haec, Forstere, tuorum
Gloria Sermonum. testis Witeberga; theatrum
Lutherae virtutis et ingens fabrica sani
Dogmatis; invicta cui voce et corde parasti
Vindicias: facturus idem; qui spiritus, et quae
Ingenii vis alta tui est. I sospes: oboedi
Principis oraclo . Deus hoc in Principe iussit.
Lutheri Cineres et honori templa sepulchri
Hactenus ornasti. post et tibi Patria tanti
Nominis ornanda est Feliciter! acclamabo.

VEnalis est Honos: honos-Magisterii.
Mercator, Albimontis Universitas:
Vicarius ego datus. Agite licemini.
Honesta mens, honestus animus. Addecet
Omneis honesta consequi; certe sequi:
Namque et secundis tertiisque laus sua est.
Pretiosa merx Honoris est pretium quoque
Pretiosum babere par fuit. Quod illud est?
Virtus. Emi virtute sola Honos potest.
Et, quae pari Doctrina grassatur gradu.
Praevaricatur Gratiis Aequo et Bono,
Qui vendit auro vendit arium sacra
Virtutis aura. Nemo cauponantium
Sed proeliantum trossulos laudaverit.
Et Iuppiter mercator est: et res suas
Labore vendit saeculis mortalium:
Nec bracteatis debitor sit naeniis .
Manus movenda est, promovere si cupis.
Sollers profecto et perspicacis ingenI
Fuit architecton Romuli-nepotium,
Virtutis aedem et aedem Honoris qui situ
Construxit istoc, ut liceret nemini
Hanc ingredi, ni transiisset alteram.
Nec disciplina liberalis Artium
Existimetur vilior: quod Marculo
Sie aestimetur Imperiti sic solent.
Vellent sui omnes esse similis: facilius
Communi ut illo delitescerent grege,
Inscitiaeque fallerent convicium.
Delphis puta, non Witteberga, proditam
Oraculi vim: Nulla pars aut discitur
Recte, aut docetur dogmatis Ter maximi,
Quod non magistrat institutio Sophi.
Hippocrates et artifex vitae esse vis?
Ni calleas nostrum Sophos; Themison eris
Et carnifex, non artifex viventium.
Vis esse doctor et sacerdos Iurium?
Sine hoc sopho sis leguleius, et hominum
Legumque tortor. Vis sacri mysterium
Docere Verbi et disputare? Ni tuas
Molitiones iuverit nostrum Sophos,
Vitiligator inanilogus es Theologus.
Scio esse non unos in Albimontio
Et proxime viciniae doctissimos
Has disciplinas liberaleis Artium;
Dignosque conscientiae suffragio
Ut sint Magistri. Porro quid moramini?
Parata merx est. mercis Indicatio
Pariter et Aestimatio iam publica est.
Age praestinate merx erit praesentium.
Parentum amicis. Gloriae superbiam
Virtute partam sumere, indolis bonae est.
Ego proxeneta; ego Palladis magnarius
Negotiator constitutus. Quisquis es,
Cuiatis es:Virtutis afferto decus,
Et posce Honorem, et aufer. Haec Sententia Est
Nostri Senatus: opera mea Vicaria est

NEgotiosa quaestio est parentium,
Et in Magistros acris altercatio:
Ac si iuventus negligatur, et mora
Frangatur eruditionis impetus.
Ego sentio contrarium, et dico palam;
Calore festinationis praecoquae
Spem pubis elidi et bonam frangi indolem
Exile vasculi vides ut osculum
Regurgitet vim gurgitis superfluam.
Quod irrigat modesta festinatio,
Hauritur et coagulat fidelius.
Nunc disputare, quam loqui, docent prius
Quidam Solones: nempe claudos currere;
Pennis carentes subvolare nubila.
Nubem profecto comprimunt Ixiones,
Cum censeant Iunonem babere se Iovis.
Musis secundis omnibus, sed et bona
Fortuna, Iaschi, tu viam hanc ingressus es
Pueritiam docendi literas bonas:
Quam nec perurens scorpio Calumniae,
(Quam Lipsius colore pinxit vivido,
Tuque eruditis explicasti formulis,)
Ausit flagello lancinare; quin probi
Musasque Fortunamque vindices ferat.

COnsultus ille Raro Iustus nominis
Convicio, sed Nominis; iustissimum
Probat fuisse: dum Coronam heroicis
Sacram poetis, Hoppenero dedicat.
Oblitus heic est Nominis; sed non Sui
Oblitus aque. nec potest, cui Gratiae,
Et Musae, et ipse Apollo praesunt Consules,
Sua e tuo qui Vota dicunt Carmine,
Tuo, Hoppennere , tot diis plenissimo.

GRaece Latine doctus atque Hebraice,
Sophosque sacrum Mosiis; atque non-sacrum
Stagirae alumni, sed tamen quaesi sacrum:
Ductor Meorum et doctor apprime bonus
Ego te diutius aut fuisse, aut serius
Caepisse malim sie (quod aiunt) sacculo
Manuque plena seminasses triticum,
Primoribus quod nunc digitulis seminas
Tenuique agelle et semiiugeri modo.
Sed fructus hinc sperandus et messis bona est.
Et si boni (quod opto) fuerint filii,
Infructuosi non erunt Satoribus.
Hoc facite, filii: aut mei naefilii
Sitis deinceps. Ego profiteor libere,
Me non mereri posse sat Pacmanniden.

MIrabilis mirabilissimi Dei
Sagitta Pestilentia est. Hanc mirimo,
Hammeri, Christi in officina Malleo
Fingis, refingis: hanc polis et expolis
Linguae flagello, lusciosus ut myops
Clarioris aequor et Corusci fulgidum
Iubaris tremorem fulgurare sentiat,
Idemque cautus crudis improvidos,
Quibus oculis exire, quave corporis
Animique declinatione, qua datur,
Possint sagittae submovere turbinem.
At tactus es? durato pectus in minas,
Et plagam in ipsam; ac Christianum militem
Diu professum te proba factis semel.
At subigit etiam te necessitas mori?
Morere Imperatorem mori stantem decet.
Mors non mala est, quam sequitur immortalitas.
Dumque haec doces, Hammere, dictis et stylo,
Ab uni ?crso saeculo mortalium
Tuo paratur nomini Immortalitas.

MElos, Latina quod dedisti barbio,
Merito quod ornat Laureata dignitas,
Hopfnere , vidi doctum, et omnino suum:
Alcaeus olim quale Graeciae dedit.
Vidi Ethicorum scita disputantium
Auctore te perfecta Senecam credidi
Vitae magistrum maximumque et optimum.
Talemque vatem non amem? talem Sophum?
Amo hercle talem et AEstimo Vatem et Sophum.

TAubmanne Salve; homo tuus ait, et Nuptias
Celebrare Weichheuptum scias, et poscere
Suum poema nuptiis. Hoc nuntiat:
Verboque in ipso porrigit mihi manum:
Quasi, ut nuces in sacculo Corydon habet
Succidiam ve Saxo vel Lucanicam.
Semper paratae: sic Poeta carmina.
Salve tamen Weichheupte: Salve cum Tua
Facitoque nuptias. Et ut plane sciam
Te nuptias fecisse, post menses decem
Rescribe te patrem patratum, et in Tuae
Renatum Elissa Sic ego Tibi et Tuae
Et filiove filiaeve ex tempore
Salvete respondebo; nempe Par pari,

VIxit Siberias, Poetae filia,
Soror Poetae: Uxor Poetae, atqui simul
Sit mystagoga Numinis, Furmanidae,
Quod debuit, fecit Sibera et mortua est.
Qui degimus superstites, quod mortuae
Debemus, expedire comitatis est.
Fuit Martio commoda atque Liberis.
Laus haec Maritae summa, matris unica est.
Hanc nos mariti liberique gloriam
Inter Poetas, porrigamus carmine:
Ut vivat hoc Sibera, quamvis mortua.

ET tu, Pelugere, me Decano praemium
Virtutis et Doctrinae habeto debitum.
Ut digno honos honori; ita indigno est onus,
Tibi est honori, tu mereris unice
Decus Magistri gloriamque Nominis.
Vescum papaver verminansque granulis
Caput reclinat; fruge cassum surrigit:
Inanitate plena vasa tinniunt.
Sic etument , sic gloriosi tinniunt
Bonarum inanes litterarum frugibus.
Tua laus, Pelugere, propria est Modestia,
Quae scire se scit absque fastu quod sat est.
Tuae est et illa proximans Pietas Deo
Pietas anima Virtutum et universitas,
His tu Magister inter optimos mihi es.

SUnt, qui Magistri gloriam magni aestiment:
Sunt qui minoris: immo sunt, qui ne pili,
Ipsi profecto ne pilum boni viri
Doctive habentes. Ipse gratulor mihi,
Quod te Magistrum, Stibaride fecerim.
Probitas et Eruditio quem vendicat,
Is se Magistrum iure-merito venditat.

STreitbergeride, Curiae
Senum corona patriae;
Quas nunc secundas nuptias
Facis secundo numine
Me visitare postulas
Et literis et Carmine.
Ego litteris et Carmine.
Respondeo: Non Pareo.
Sic fastuosus ergo sum,
Veterisque gurges gratiae?
Nec fastuosus hercle sum,
Veterisque gurges gratiae:
Sed quo nec ipse pennipes
Volare posset, evocor:
Sero venire ni velim
Depraeliato praelio ,
Festumque salitarium
Inter profestos vivere.
Adeo usque sero Curiam
Hinc avocabar litteris,
Et litteris et carmine
Si sera gratulatio,
Quae vera, nullum crimen est:
Ego litteris et carmine
Quali vocabor carmine,
Grator secundas nuptias.

Et dux et aeneator
Conclamat. Eia, Turmae
Coite proeliantes.
Amorum abunde. Alardus
Ab se dat arma, quis hoc
Et Caelum, et Imperator
Caeli Iehova possit
Inpictus ille vinci.

MIraculum Puellae
Wackeriae puella,
Miras meretur arteis
Mirabilis Poetae
Ego mira nulla feci,
Ego mira nulla novi,
Quae demerere manes
Geniive mira possint
Wackeriae puellae,
Mirabilis puellae.
Wackerias puellae
Monstrum Est, Sed Arsque Naevo

HErberstenia -biga, tuque Bruno,
Felix sanguinis optimi propago:
Nostrum dedecus esto, Witteberga
Tam rarum decus ire sic profectum
Votivis sine versibus Poetae.
Vos caros Charites et aestimatos,
Vos caros Pietas et aestimatos,
Vos Virtus habuit. Parique cultu
Vos caras Charitas et aestimatus,
Vos caram Pietatem et aestimatam,
Vos Virtutem habuistis. Ecquid, o Sol,
E caelo aestimium mage aestimandum,
Et caram mage in orbe Caritatem,
Vidisti patrio? Fac, o fac Sol,
Sed Sol-Iustitiae; pari calescant
Vel maiori etiam calore in illas
Verae Prosperitatis architectas
Virtutem et Pietatem! Ab his Columnis
Resque publica, resque priva fulia est.
Taleis subrue destinas, labascit.
Vos ite, et Patriae labantis este
Tres Alantes et aereae Columnae
Herbersteinia biga tuque Bruno.

QUi praelo atque opera calent recenti,
Cui mitto Schediasmatum Libellos?
Ian-Ulrice, tibi. Decus tuorum es:
Spirans idem et imago Gratiarum es.
Tali talia missitanda. Vah, quid
Tali talia, dico? Nec Melisse heic
Scultetive tui clare thyrsos
Phoebi adspicula senties et ignem.
Taubmanni Schediasma quale-quale est.
A praelo atque opera calens; sed ab se
Fortassean glacie alsius. Quid ergo?
Cor mihi inspicie: Cor videbis igne
Musarumque tuique amoris uri:
Musarumque tuique amoris uri
Cor mihi penito videbis igni.

QUam me saepe mihi, mihi atque amicis,
Atque illis etiam intimis amicis
Spes frustrata mea est! Quibus volebam,
Quis debebam etiam, vel universos
Phaleucos , elegos et hexametros;
Vix unum, vel alterum, nec ungueis
Qui morsos sapiant, vel hippocrenen;
Set ex-tempore conditos,, reportant.
Personis, calor intimae medullae,
Et meae et Themidos, sed olim: ad aram
Nunc virgo tua ducitur, maritas
Accensura faces novo marito,
Cui nil Eusebie, nihil Minerva,
Nil Famae probitas negavit unquam ,
Meisnero Mysiique patris. O Par.
Phalaecis, elegis et hexametris,
Et verso decies stilo politis,
Atque a Vate bono, bonoque fato
Cui sit laxior otii facultas,
Cantari meritum! Quid ipse, vix dum
Redux factus, adhuc et ocreatus,
Modisque omnibus occupatus, ausim?
Sit Vobis Bene; sit beate, Amantes;
Doctorique novo, et nove-Docendae
Ductorique novo noveque Ductae.
Hoc est omne, quod apprecantur Omnes.

AETatis mediae peracta meta est
Nunc, Mosere, tibi: caresque vitae
Et curae socia; carere tali
Cum possis minime omnium. Poetae
Quam tu scis nihil esse fel cavilli!
Uxorem in tumulum locare praestat,
Quam duci in thalamum: profecto numquam
Uxorem hic habuit Poeta, qualem
Tu, Mosere, loco bis extulisti.
Nunc ad tertia vota transiisti:
Quod voto tibi ter quaterque grator;
Inprimis animi sagacis astum,
Quod nunc nec nimiae, nec et puellam
Aetatis minimae, sed utriusque
Extremi medium, capis maritam
Perfectum trias omnis aestimatur:
Perfectum tibi tertium sit omni
Modo coniugium. Quod ille faxit
Qui perfectus in unitate trinaest:
Et omnis tua Dresda dicat, Esto.

REcte instas, Policarpe Lyserorum.
Pennas exsere, teque crede caelo.
Qui nomen Patris indolemque praefers,
Et famam meritumque Patris aqua.
Audentem Deus adiuvabit: aude,
Doctoremque bono merere fato:
Immo iam meritum professe iussis
Usurpa titulis. Tibi, ecce, nostri
Ius dat Praeco vicarius Lycei,
Scripturae catus artifex docendae,
Ille Franzius, Obloquantur auso,
Et carpant Polycarpon. Hoc placeto
Plus acplus tibi, mi Lyssere: et insta,
Exemplo Patris excitate. Non is
Ille erat Policarpus inter annos
Et spem primitiae Professionis,
Quem post Saxo habuit ducem sacrorum?
Magnum est, eximiis domesticorum
Exemplis ad honesta provocari:
Plus est, illa sequi: adsequi, supremum est.

SEptem anni prope sunt decemque facti,
Quum Parens tuus ille, cui fuisti
Unus Filius unicusque, munus
Professoris habere me iuberet
Cara Principis et manu sacratum.
Tunc tu posito forte lusitabas
Securusque tui, meique. Sed non
Et securus eram tui ipse. Morum
Illa sua vior indoles, et illa
Oris purpura lactei, subinde
Talem visa mihi virum minari,
Quali nunc Theodora nubit, illa
A Deo. Data Patris Heigtani;
Quo nec doctior alter Aequitatem,
Nec cui se Pietas probarit aeque
Modis omnibus unicoque et uni.
Nunc fructum pietatis Heigianae
Tecum messuit Heigiana virgo;
Virgo pulchrior hac et ista et illa,
Quae pulcherrima haberi et esse tendunt:
Virgo, cui Pietas, ab igne Patris
Tradux flamma, cor intimum perurit.
Virgo, quam melior Deus benigne
Donis obruit unicis: ut uno
Consensu Theodora nominetur:
Et quae nunc Tua facta post adaeque
Mosbachii-Theodora nominetur.
Quod Vobis Proprium Sit, Opto, nomen.

Ni successor eras ad albimontem,
Absque omni strepitus uterque pompa.
Iam res vertit: et antecessor audis,
Qui successor eras. An invidebo?
Istud quaerere, curiose, noli.
Tam caro-capiti quid inviderem,
Qui vix hostibus et malis Poetis
Fortunae decus invidere possum?
Quin quam Lipsia culta Dignitatem,
Et quam regia Dresda Opimitatem
Punctis omnibus omnium dederunt,
Votis gratulor unicis Amico;
Olim ceterae, nunc Talassionem,
Illum virgineum Talassionem;
Qui Pulchras tibi Nuptias puellae
Donis conciliavit invidendis.
Si Formae species iuvat, venusta, est:
Si Morum decus, elegans ad unguem est:
Si Dotis modus, illa luculenta est,
Ut votum quoque vincat immodestum:
Si strictae mediocritas Staturae;
Haec una est Charitum: et venustiorem
De me; percam ego malo, quam marini
Carnosum vituli comesse frustum:
Lanam mollis Oviculae fovere
Retractare manu pilum iuvencae.
Tu Scheferin Oviculam foveto
Et pedo upilionis in virenti
Myrteto Veneris fac ire pastum.
Ibit, ne dubita: bonoque pastu
Distentam referet frequenter alvum.
Quod et spero; quod bis, et Ipse quicquid
Tibi Optas Fieri, precor Phaleucis .

REs certa est, Nieborge; certo tecum?
Et tu mecum adeo. Quot esse dicam
Decursas hiemes? puto, bis octo,
Quum nos inter amamus: ut gemelli
Una matre solent amare fratres.
Quin Fratres quoque saepe nos vocarunt,
Quis visa est facies. Colore noctis
Tincti ambo sumus. an Patris sit humor,
An nos Phoebus adusserit Poetas,
Qui solus probat et facit Poetas,
Res est nubila. Quandocumque Dresdam
Me Saxo-Pater evocat; tuus sum
Hospes hospitis: ut solent volucres
Unae saepe volare concolores.
Eodem sale caseoque vesci,
Somnum una capere unico in cubili,
Ioca et seria temperare, nostrum est.
Et sic post erit. Unico cubili
Exclusissimus arceor nec aegre est
Excludi a Venere, et locum relinqui
Tam caro capiti. tibi puellam
Soli solam habeas. nec invidebo:
Immo e pectore gratulabor imo
Tam Pulchram et Lepidam et Probam puellam
Et bonis bene natam et educatam,
Et plane geminam meae olim-Elisae
Elisam. idque magis, quod auspicato
Ipso hoc illa die locata nuptum est;
Hunnio potiore proxeneta,
Qud desponsa mihi, sed olim, Elisa est.
Nienborgis Elisa, crede tuto,
Si quicquam mihi creditum Poetae est.
Quamvis sit Tuus ore nigricanti;
Quamvis tetricus aestimetur idem:
Non Sol ille, nec illa noctiluca
Possunt candidus videre pectus,
Nec humanius. Experitor: et me
Delphis hoc tibi prodidisse dices.
Sed et cetera sint secunda Vobis.
Et, vestro ut Pietas, erunt profecto.
Res certa est: Pietas suis Maritis
Boni prima meret, meret secunda,
Meret tertia. maeret aevo in aevum,
Quem non hoc Pietas meretur aevo.

QUae vestis modo Nuptiis sacrarunt,
Rhodi, Carmina; censor aestimavi.
Quid dicam? Pietas universos
Atque Amoris et Eruditionis
Implerunt numeros: nec ulla nostrae
Ab his materies relicta curae est:
Helvellam nisi per vices eandem,
Quod spernit medicae rigor diaetae,
Bis apponere terque sustinerem.
Sint haec pompa tuae caputque Cenae.
Nec mensas, ego quae fero, Secundas
Haec bellaria forte dedecebunt.
Quae sunt illa? Tibi perennipascam,
Ambrosi, ambrosiam; Tuae rosetum
Immortale, Rhodi. Fruantor ambo:
Et Rosas seritote sub roseto;
Famae quos Odor Auribus; Colorum
Lac et gratia purpurantis aurae
Commendent Oculis: et universis
Sint auroque oculisque cariores,
Et Rosa Ambrasiaque suaviores.

AUditor meus ergo tu fuisti,
Cum molleis furor igneus medullas
Didoni exederet? Bene hercle. tunc vis
Verborum tibi claruit Poetae;
Nunc secreta etiam medulla rerum.
Postquam res thalami puella tractat.
Aeneas et Elissa-Dido eandem
Speluncam veniunt, ubi atra turbat
Caeli intemperies. et ipse, si qua
Tempestas Veneris domi forisve est,
Cum tua venias Susanna eodem.
Atque ut ludere parvulum volebat
Aeneam sibi in aula Elissa quondam:
Sic vestra videatis annuatim
Trylleros periqrulle/ein in aula;
Sed et cetera, quae videre nupti
Felices cupiunt, videte Nupti.

SIm Ladas ego pennipes ; vel ales,
Quo Perseus volat, hinniens Medusae;
Taubmannumve volatilem Columbam
Architas faciat: sat esse votis
Non possum omnibus omnium procorum
Mensis februus est: et idem et unus.
Eiusdem februi dies et idem
Uno tempore triplices vocatus:
Hinc Francois et alta Noriberga est,
Ille Teutonis umbilicus Orbis:
Istinc Lipsia, Misniae smaragdus:
Illinc Budorigum, Silesiorum
Cor atque unicus unio tuorum;
Centum milibus interemptae tempe
Quei, Fleischere, queam tot esse praesens
Uno tempore Nuptiis? At inquis,
Praesens esto vicariis Phaleucis ,
Et tui meliore parte, Voto.
Sed quos extudero tibi Phaleucos ?
Tuus Mercurius manu dat una
Tabellas mihi Nuptialis arrhae :
Responsum petit altera. simulque
Intrat, et simul exit. Ipse, Quin tu,
Inquam mwre morare, dum Poetae
Excussi manicas. Moratur horam:
Atque, ut putrida poma, decidenteis
Hos ex tempore colligit Phaleucos :
Qui prima facie fatentur ipsi
Abortum rudis embryonis esse
Culpam Mercurio poteriumque
SchoepszI grande tuo vel Herculanum
Impingas reduci. profundat alvum,
Et nostra vice potet Herculanum.
Nos libabimus heic tuae Saluti,
Salutique Tuae. Deunce nobis
Fleischerus bibitur: modestiori
At semisse Rosina temperetur.
Uswaldus vetus hospes, Utriusque
Nomen Praebibet. hunc sequemur omnes,
Quot nos Iuppiter Hospitalis una
Vidit et bibere et comesse Mensa,
Et severa-iocosa fabulari
Dicemus: Bene Sit Novis-Maritis;
Et, quisquis bene vult Novis-Maritis.
Tros fuat Rutulusve, dicat: Esto.
Sax fuat Slesiusve, dicat: Esto.
Taubmannusque Poeta dicat: Esto.
Sed, ex-tempore quos dedi Phaleucos ,
Exactos satis Esse, Nemo dicat.

QUantumuis medicae; Crugere famae
Te felix manus armat AesculapI :
Tuae fata (quod unice volebas)
Uxoris probibere non valebas.
Mortem tollere non potest Galenus;
Sed protollere. Non potest ruinae
Vim defendere semper architecton:
Sed fulcire potest minas ruinae.
Nunc tu ducis et Alteram, priori
Nulla laude sui, reor minorem:
Quae domum tibi fulciat labantem:
Immo qui fabricet novas Columnas
Firmamenta domus Krigerianae.
Nil possum tibi maius apprecari,
Quam Fortunae habitum Tuae perennem.

CUm vestris ego Nuptiis Phaleucos ,
Heilandi Policarpis, experirer:
(Res certa) incipio febrire. quammox
Et chartam et calami repono crenam,
Nonne est Lipsia Misniae smaragdus?
Non Parnasus ibi est et Hippocrene?
Non Par nubile, nubile? immo nuptum,
Ut vernans rosa purpurant? Et ultro
Tam pulchras ego Nuptias et Urbis
Tam pulchrae speculum: tot et Poetas
Phaleucis maculem febriculosis?
Quin vobis, Nova. Cura-nuptiarum,
Sic sint omnia fausta, Lipsiaeque:
Ut vos nemo Poeta, nemo vestros,
Hoc dum vivitis et valetis aevum,
Phaleucis cruciet febribulosis .

IPse Tertius obvolutus anni
Se nunc circulus ivit expeditum;
Quando Meque Meamque Liberosque
Fidelesque meos; domum universam:
Nymphe Noritis hospites habebat.
Quid dicam? Numeri Catulliani
Quot sunt cumque; sit alterumque tantum,
Tertiumque adeo: sat universi
Non illi mihi sint, ut incolarum
Profusamque animi benignitatem
Suo pro merito explicare possim
Salve, Urbs Urbium, et omnium (anne et Orbis?)
Noriberga Minerva Civitatum.
Nunc eo vocor. o volare possem!
Pleno remige pennipes per auras
Tranarem, et veteres in Urbe cara
Hospites novus hospes excitarem.
Sed nec ire, nec hinc volare possum:
Sic me Vis tenet undiquaque Maior,
Plancki, pulcher Ephebe Lipsicorum
Res et Sponsa tua est. Profectus ito.
Kimmerlinga Venus procatur istic
Martem tota suum. nec horret arma.
Armatus venias, parata tecum est
Collato pede congredi, quid? immo
Duello moritura proeliari:
Sed quali moritus Venus duello.
Par Fortuna; Pares amoris ignes;
Par etas; elementa Nuptiarum
Nuptiarum alimenta, Nuptiarum
Sunt fomenta Pares in hoc triformi
Vos estis numero. Bene ergo vestris
Qui non sit quoquo Nuptiis, et illis
Quis dixit bene Trinitas; et usque
Quis dicet bene? Nil meo relictum est
Aut voto aut numeris; nisi hoc: ut Orbis
Quum se Tertius expedivit anni,
Ex uno Patre Daniele cernat
Se Felicula tertium renasci.

ECce tango oculos, Fidemque, iuro:
Scit Beckmaniades amussis Aequi:
Dum sumo tabulas, stilumque stringo,
Et sacri moveo furoris oestrum:
Ut vestras elego, vel hoc Phaleuco ,
O Par - Nobile, Nuptias frequentem,
Affinemque probem: ecce, derepente
Et stilum et tabulam et minas Poetae
Causa sontica turbat universas.
Verum est. tango oculos, Fidemque iuro:
Scit Beckmaniades, amussis Aequi.
Hoc pransus tamen et paratus, et iam
Sit vobis bene, Nubiles: quid? immo
Sit vobis bene Nuptiis. Iugati,
Et nobis date liberos, Phaleuci
Argumenta novi novo Poeta.

PIctores genus aemulum Poetae :
Et Pictoribus aemuli Poetae.
Naturae simulator hic et iste est;
Hic Styli genio, este penicilli,
Umbra et Luce sui Coloris ambo
Germanae simulacra Veritatis
Certant ponere, Nec tamen negamus:
Plene est Pergula nostra Simiorum
Qui meros sibi somniant Apelles,
Cum sint putida monstra pellionum:
Qui meros sibi somniant Marones,
Cum sint barbara monstra moriones.
Verum Lipsia vestra Ian-Peeram,
Coi ipsius Apellis arbitratu,
Nunc iactare suum potest Apellem:
Poetas ego mitto. Nuptiale
Me sollemne tuum tuique Regis,
O regina, vocat. Vocatus hospes
Donum debeo Nuptiale, sed non
Reginae nisi regium. quod illud.
Tui Regis Imaginem; sed illam
Pictam; et illam Animi. Eia multiformes
Pallas daedalae tempora Colores
Nam tu sola potes Peerae ad ungvem
Spirans Animi referre vultus.
Ergo Quaequae tui Coloris umbram
Ac lucem in medium repone Virtus
Quotquot Mentis ad hanc sedetis aram,
Et quis cottidie litat Peera.
Virtutum Pietas monarcha, cultus
Da pigmenta tui colore vivo:
Candor, Gratia, Comitas, Venustas,
Incorrupta Fides, decus-Honesti,
Condito Gravitas sale et Lepore,
Voti Sobria vita Temperati,
Et Modestia saeculi smaragdus:
Vestrum promite singuli Colorem,
Quo vos candida Veritas colorat.
Nunc, Pictura, Coloris universi
Tincturam mihi temperato cunctis
Perfectam numeris: et experitor.
Viva exibit Imago Ian Peerae,
Peerae Interioris. Hunc habeto
Nuptiale, Virago nupta, donum.
Mesane ille meae dedit Columbae;
Sed vultus imitamen, et caducas
Taubmanni exsuvias . Tibi ipse reddo
Immortale tui quod est Mariti.
Hunc habe tibi nuptiale donum.
Et plenam patere exprimi figuram.
Tu Regina; sit Imperator ille:
Tu Diana; sit ille Sol Dianae.
Divisum imperium sit ergo vestrum:
Debetur tibi tota Nox; in ista
Tu sceptrum rege Regis: Imperator
Diem vendicat. At, boni o Mariti,
Rex regum deus, imperator aevi,
Cui Solis rota, cui Diana paret,

QUam non tempore tu tuo; quid? immo
Quam non tempore tu meo, cupitas
Longo tempore Nuptias adornas!
Ivissem Pater essedo Flemingo;
Ivissem mea Iuno, feta quamvis:
Ivissent duo Filii; sorores
Iussent totidem; quaterna proles:
Ivisset Famula, et Catellus; octo
Ivissemus ; et universa turba
Quot sunt cumque domi Columbularum.
Tantus nos calor excit arat ire,
Qua vernum nemus Albis ElbenavI est.
Nunc Albis hiemat; solum lutescit;
Aer nubibus horret et pruinis;
Dies ipsa brevissime coacta est;
Nox longissima, quaque longiorem
Suis delitiis tuique furtis
Vix ausit sibi postulare Nartha.
Quod ergo illicium sit aut voluptas,
Istuc me trahere et meos? Tibique
Et vestris onus aggravare curis?
Quicquid sit tamen hoc, vel illud; irem
Ac Philemantium tuam viderem,
Quam famae melior fides ad ungvem
Moratam probat, uniceque dignam,
Quae Maritinia nominetur, et te
Talem nacta virum marita fiat?
Se, quem Piera domi sua umbra
Et Musae Charitesque nutrierunt
Quem Martis furor Hungaris in oris
Inter Turcophagos calere vidit:
Quem crux splendida versiformis Aulae
Honesto officii probavit usu.
Irem, et Caesaris Os, cycnique canos
Viderem Emeriti, Virum Latine
Et doctum satis, et satis disertum.
Quin Fratrem quoque, tot mihi ex amicis
Et fidum et veterem videre vellem;
Et quae seria, iocosa-quondam,
Inter sobria ruminare pocla.
Irem, inquam, vel ad arva Leucopetrae:
Ni me Sontica Causa serticetum
Elucare meum domi iuberet.
Rogas, quale sit hocce senticetum?
Vestras ibi malo suspicari:
Praesenti tibi ponam in aure causam
Germanae liquidaeque Veritatis.
Tu Tuae, quod habes, sed et te ipsum
Et lumbos penitissimos repone
Sit felix positura Zachariae:
Sit Matthae cubitura feta: pleno
Fundat Copia res abundae Cornu.
Fiant, quae fieri sibi praeoptat
Felicissima biga Nuptiarum.

CLara Nomine, clariorque Forma,
Sed clarissima Cordis involucro,
Quod virtus speculi instar expolivit;
Salve Sponsa meo novella versu.
Scin tu factio Nuptialis, hoc qui
Taubmannus sciat? Amplitudo famae
Hoc dixit mihi: dixit? immo vidi,
Et bis auribus hausta subnotavi,
Cum me Lipsia, Lipsiaeque Croesus
Lebzelteriades vocasset esum.
Clara nomine, clariorque forma,
Sed clarissimae Cordis involucro.
Ratus sum Venerem sedere mecum:
Nam forma Venus est. Sedere mecum:
Minervam ratus: usque sic et usque est,
Qua sexum decet, artifex Minervae.
Nec tantum Venus et Minerva mecum,
Sed sedere etiam Rebecca visa est;
Tantae illi Pietasque castitasque
Os et verba foris; cor intus, ornat.
Mihi adhuc caligae calent, et aures,
Et atque oculi. Bene, o bene uni
Sit Lebzelterio, vel ille quisquis
Me sessum prope virginem locavit!
Ver inter medium, merasque visus
Sum sedere rosas; merumque mulsum,
Et merum bibere et comesse nectar.
Et iam nunc oleo rosas, et offas
Lipsenses sapio: Meaeque fio
Suspectus mulierculae; negatque
Posthaec velle pati, foras ut usquam,
Nedum Lipsiacas eam puellas.
Frustra ergo tibi nuptialis hospes.
Exspector, Neonympha. perge nuptum
Hermanno ire tuo. Bene et beate
Sit vobis in amore: sint rosarum,
Sint mulsi omnia plenae: liberorum
Vestro e sanguine liberos videte
Omneis omni nodo bono affluentes
Fortunaeque Animique Corporisque
O Praesentia sint recens- Maritis,
Absens quae voveo maritus, ipsos
Nunc annos quoque sedecim maritus,
Ipsometque die maritus isto.

QUam diu mihi, Nicolae; nota est
Rerum, quas geris, indoles tuarum;
Quicquid ausus es aggredi exsequive,
Festinum et calidum est: idemque iustis
Exactum modulis. quod hercle rarum est.
Maturus Cito litteris ephebus,
Nostras Ilico visitas Athenas:
Doctrinas rapis Ocius: Magistri
Exemplo titulum mereris et rem:
Actutum ad patrios redis penates:
Quammox Gymnasii Professor audis:
Amas Praepopere puellam: amatam
Ducis Continuo. Triennis hora est,
Et haec omnia facta. Quid futurum est?
Hoc si pergis Alacritatis aestu,
Confestim Socerum Sorumque Teque
Et patrem atque aviam atque avum videbis:
Quod spero; quod et auguror; quod opto,
Et quae Cetera Coniugale pactum
Optari sibi vult et augurari.

SPectamen Fidei quod Abrahamus,
Dum iussus fuit exsulare, fecit;
Nunc Scheflere, videris aemulari.
Is, cum robur et aes virile Gnatus
Circa pectus haberet, ut procari
Et patris facinus patrare posset,
Ito, dixit herus suo Fideli
Affinemque domum; meoque Gnato
Illic poscito nubilem puellam.
It, et poscit, et impetrat Rebeccam
Isacique suo domum reducit.
Tu factum adsimilas. Ab albimonte hoc
Uxorem sibi duxit ad Borussos
Nunc-olim Pater optimus: torique
Exemplum bene profuisse sensit.
Ergo idem quoque Filio laborat
Provenire suo. Redito, dixit,
Matthaeamque domum: tibique posce,
Quae matris gerat indolem, puellam.
Venis, poscis, et impetras puellam,
Adducisque Patri. Bene hercle factum!
Vellem exemplar Avi Patrisque vellet
Quondam et ipse Nepos adaemulari!
Perfectum solet esse tertianum!
Istud sic precor evenire Vates,
Cui Matthaeis item puella cessit
Omni nomine diligenda coniunx.
Tua, ut sanguinis est; ita esto morum
Haeres Ursula. Sit tibi Rebecca:
Illi Isacus eris. Pari utriusque
Vobis fata modo Deus secundet.

SAxo meus, devota suo qui Caesari gestat
Corda, Fidem Supra paene Fidele Caput:
Caesaris ut vidit Te fratrem, et Caesare natum,
Et non indignum numine Caesareo:
Augustum minitatur Avum; (fiam augur in isto
Vivere defunctum, Tento, videbis avum)
Cuius item Pater ille Tuus magni hospitis olim
Maximus heic hospes Aemilianus erat:
Atque ima sibi mente-animi nova gaudia gaudes,
Hospitis et tanti torus amore calet.
Et licet inversum tristarit Aquarius annum,
Inter aquae medias risit Apollo minas.

CHristianum Albertum, Christiane Wilhelme, lavacro
Suscipis, et Pueri verba tacentis Habes.
Longa quidem series Augustaque nomina Divum
Inter honoratos pompa fuere lares:
Tu pompae Dux primus eras. sic nempe decebat
Primatem primae laudis habere decus.
Cominus ipse fui pompae spectator, et isto
Carmine Spem nati Principis exposui.
Cuius et Exemplum, nostras quia doctus es artes,
Teutoniae Princeps maxime, trado tibi.
Vive diu princeps: et si tua fata minantur,
Materiam similem carminis ede mihi

MAuriti, ex oculis Charitum cui mulsa venustas
Spirat, et e pleno pectore Socraticum:
Quum te Saxo pater sociis amplectitur ulnis.
(O utinam socia relligione Patres?)
Visa mihi est Antiqua Fides,et Martia pallas
Iungere fraternas in sua vota manus.

FErt Oculos Auresque et Corda vicaria Saxo,
Ipse oculatus, et auritus, cordatus et ipse.
Ast Oculus Schonbergii oculis prior omnibus; Auris
Omnibus auritis; Cor et omnibus est Cordatis.

ME Rectore (agitur nunc tertius annus) in Album
Nomina sollemni more professa dabas.
Dic, quibus interea solatus es otia curis?
Aut dic tu Veri cauta ministra Fides:
Quis aevum studiis pubes Lohneysia trivit,
Cultor Ephebei dum fuit ille tui?
Nobilium generosae virum nutricula Virtus
Si cui se propriam tradidit, Ille fuit,
Ille fuit, cui Musae animum, cui Gratia corpus
Pubis in electum perpoliere decus.
Occultae inprimis rapuit calor indolis illum
Patris ad exemplum, qui Miras dicitur Archi-
medea formas effigiare manu.
Gratulor hoc etiam Brunsvvigo Saxoni. Taleis
Henric. - Iuliades debet habere manus.
Nunc sequitor, Wolfgange; Patrem. Facis omnia, tanti
Si Patris ingenium tantaque Mira refers.

AUfugi, fateor, caeca nocturnus in umbra.
Deseruique merum, palliolumque meum.
Dic, utrum fuerit melius: fugisse; vel aegrum
Epotis hodie decubuisse vitris?
Certe, si iusta vis rem ratione putare,
Iudicio obsolves me, Friderice, tuo.

GErstenbergiade, cui nostra Professio debet
Ornamenta sui prima Magisterii:
Hunc etiam Salve, qui nunc tibi nascitur, annum.
Et Musae extremae velificato meae.

RIttershusius ille Salvianum
Germano cupit approbare caelo.
Iam me Teuto rogas, libri quid illud.
Quid libri fuerit, quod edit ille
Rittershusius optimus bonorum,
Et doctissimus auctor Optimorum?

VUlgus ait: Sic Ille oculos, sic ora gerebat.
Ast hoc est hominis ponere dimidium.
Totus in hoc Opere est Sennertus: amatque videri

AEGyptum (liceat mihi hoc) Latinam
Multos despoliasse Christianos
Res certae: et spolii decus probatum.
Burmeistere, Deo duce et Minerva
Suffuratus es ipse Martialem:
Quique olim fuit in Toga Quiritum,
O furta ingeniosa Christianis,
Spartano quoque praedicanda furi!

OCto dies sunt ipsi hodie, Kembergidos astrum,
Mox etiam patrio Phoebe future polo;
Octo et triginta nostra quum voce Magistros,
Philosophum thiasi duxque paterque, creas.
Mirificas in honore vices! Patris ecce patrati
Ipse creatura es. ante creator eras.
Sed tuus ille luto finxit meliore Prometheus
Ossa tibi: et Titulo magnificavit Opus:
Maiorisque tuum praescripsit imagine Nomen:
Ut Doctorem laudet Hygeia suum
O et Ductorem (quid enim tibi restat ab illo?)
Te facit (scin quae?) virgine pulchra Venus:
Illa Magistrum, Docturam illa una venustat.
Hoc pretio fieri Doctor et ipse velim.

UXorem quereris funus Tibi flebile factum,
Teque ipsum in Carae funere funus agi.
Condoleo, quid enim non cor mihi finderet aeque;
Qui pars sum cordis dimidiat a tui?
Vellem etiam Musas nostro miscere dolori,
Atque Elegis alior participare meis,
Sed natum in Musas, et in omnia laeta, cupressum
Funestare meum devovet ingenium.
Seussiade, tacitum sine me celare dolorem,
Exprimat affectum nulla querela meum.

PEr Clypei medium, duri inter robora ligni,
Ter gemina angustas tranat Alauda vias.
Prima quidem, pietas, Labor altera, tertia, Fama, est,
His ad virtutem tollimur Alitibus
Angustum est Virtutis iter. Sed culmen ituro
Augustum, angustae lira terenda viae est.
Propria Seussiacis sunt haec insignia: verum
Impingunt monitus Omnibus illa suos.

HEffenrefferiae vigor indolis, aemule patris.
Ille Animae medicus, carceris ipse Animae.
Improba Palladiis te provocat Ischias armis
Alterna sertam ducere prompta manu.
Sed mihi si nota est tua vis et acumen et usus,
Ingenii punctus sentiet illa tui.

VIdit Calliope Vatum Docora alta Siberos
Deficere, et summam nominis esse duos.
Non sic, inquit, erit. denubam aut ipsa Sibero
Orpheique alterius hoc patre mater ero:
Aut aliam ducat. Venus audit; et ocius ignes
Implicat Heinrici Wurceniaeque fibris.
Quis neget auspicibus tam magnis, patria Vatum
Saecla propagari posse Siberiadum?

OTium melicon, quod hoc modesto
Praescripsit titulo, Plarere, legi.
Lectum sic mihi se probavit; ut vi
Cuiusquam melicum negotiosum.

ISta Nienborgii facies et Corporis umbra est,
Certior illa; Animi quem tibi pingo color.
Austera est facies, sed Pectus come: colore
Fusca eadem; verum Mens nive candidior.
Doctus: at hoc nescit. sed enim scit Apollo Themisque;
Et Laurum et Calamum Caesaris ore dicant:
Musarumque domum Saxo; et Secreta metalli
Credit. Et in tantis se putat esse Nihil.

Si Pulchrum est, genitum esse patre Pulchro;
Formam lacte rosisque temperatam
Subaucto- bene corpore obtinere:
Si, se moribus expolisse pulchris:
Et Pulchras didicisse Disciplinas;
Graeco carmine provocare Graecos;
Latinos Latio; sed elegantes,
Sed illos veteres: in universo
Se probare sopho probis magistris:
Quadraginta duobus hic Magistris
Palmam praeripere, et viros Ephebum
Investem- prope ducere in palaestram:
Haec si pulchra; (sed esse quis negabit?)
Pulcaeer nimis es: nimisque Pulchrum
Haec fecere foris et intus hinc de
Pulchritudine, pulchritudo totus,
Starcki, iure tuo, et bono, Peroras.

TAndem etiam sermo ille Deus quo Sermo loquutus
Factus-homo, Pubi scribitur et legitur:
Gymnasiumque Syrum celebrat Germana iuventus,
Desitus et nostro vivit in ure Syrus,
Gaude, Crinesi. vox publica in Orbe docebit,
Quae privata meae scis docuisse domi.
Graeca, latina, Hebraea aliis alii ite professum:
Hospitis omnis amor Lingua Syrisca mei est.

SAno Oculo nihil est homini magis utile quicquam
Vix etiam quicquam dulcius est Oculo.
Ast ubi perpetua noctis-color incubat umbra
Nec dulcis, nec res utilis est Oculus.
Caeli ostende iubar, clarumque admitte diei;
Dulcius haud Quicquam est utilius ve Oculo.
Quis Wesenbeciaden Oculum neget esse Themistos?
Optima pars Oculi sed tenebrosa fuit:
Scilicet illa catae vis Consiliaria mentis
Chartarum latuit semisepulta situ.
Bullachera Themis saeculum miserata virumque,
Hunc Oculum e tenebris eruit eque situ.
Si compar virtus parere est partumque tueri,
Par Bullacheri fama Wesenbeciae est.

FOrtunam ex aliis; Virtutem Patris Avique
Disce domi. specimen nemo dabit melius.
Winshemii Franziique proba te sanguinis Unum:
Sic nostrae fueris Unio Teutoniae

MErcurius cerebroque patris soror editae Pallas
Quaerebant aliqua Saxonis urbe locum,
Contiguasque domos: ubi pro se cuique liceret
Saga magisterii Scita probare sui.
Contigit Hamburgum, rarae decus Urbis, et Orbis
Emporium laeto fertile Mercurio.
Nec minus fratri soror aemula Pallas
Atque Urbem atque Orbem provocat Ingeniis
Nobile certamen cum fratre sororis! Agonem
Scribito, Vageti. tertia palma tua est.
Scilicet Hamburgum digne mihi, iudice Phoebo,
Nemo nisi Hamburgum scripserit Ingenium.

CArmina qui cecinit Dydimus Sionia quondam,
Natam ex se nuptum dat tibi, Lysichide.
Nunc et tu didymus. Deus ille Sionis, in annum
Te velit e Gemino Tergeminum fieri.

TEsseram Amicitiae mihi quem Seieerte , dedisti,
Carmine perpetuos memorabitur Annulus annos.

PRoximus ille Deo doctor; qui doctus, et apte
Qui sua defundit dogmata discipulo.
Iste tibi Zwingerus erat, qui palladis omnes
Nobile vas illud vis maior fregit. At in te,
Dornavi, restat nobile depositum.

DOctrina et Virtus pretium est, quo Doctor ematur.
Nam Titulus quovis munere vilis emi.
Tu pretium, Suarine, diu Doctoris habebas.
Sed tenuit tituli-vota modestus amor.
At non se tenuit Sionia buccina, quae te
Doctorem pleno clarat ab elogio.
Leucoris elogium votis, ego Carmine signo.
Nunc te Doctorem Re Tituloque geras.

FRatres germanos, Rudolphum Caesarem in auro,
Matthiam argento, Filia munus habe.

ET Deus et Caesar, sunt omnibus omnia, iuncti.
Nam par hoc socias gestit habere vices.
Numinis, et Numen tactile; dius-homo.
Quod Deus, hoc Anima est: quod Caesar, Corpus, et inter
Humanos veluti pesque manusque Dei.
Aut Deus, Aut Caesar, qui vult alterna, frequentet.
Et Deus Et Caesar Symbola Latochidae.

QUod diu meditatus es, Themistos
Fis mystes hodie; decusque Mitrae
Et Libri et cathedrae Osculique dantur
Sollemni gravitate, maximoque
Pompae lumine Musicae caterva.
Quid, Martine, tibi, quid ipse dicam,
Qui sum Calliopes deae sacerdos,
Non vestrae Themidos? Quid ergo dicam?
Nomen tam bene - nominatum, et ausum
Doctoris tibi gratulor Phaleuco ,
Phaleuco breviore: si vacaret,
Heroo quoque gratulor cothurno.

SChallere, ingenii GenIque felix,
Divi nobile germen AesculapI ,
Recte atque Ordine tu viam secasti
Per Virtutis iter Bonaeq. Mentis
Hic paucorum animus, sed optimorum est.
Ventoso tituli tumore pleni
Multi saepius irruunt Honores:
Quem triplex sophos, Herculis Stagirae,
Et vis vivida principis Galeni
Doctorem faciunt, mihi esto Doctor.

HUnc tibi, Gissa potens Musaei nectaris, ab se,
Ceu Genetrix Natae, dat Witeberga virum.
Ut, velut in tribus es, Quarta face nobilis exstes:
Invideat Cathedrae ne reliquae Urania.
Finckius ex illis nodosa volumina Rerum
Per Logicas solvit restituitque plicas:
Nec minus idem audit Naturae mysta latentis.
Ac medici firmas fundat Honoris opes?
Helvicus Hebraeae Graiaeque pari indole linguae
Doctor, habet paucos, si modo et hosce, pares.
Quid te animi dicam partem, Bachmane, Columbi?
Ille tuo cupiat tinguere in Amne caput;
Cui Charitas niveos Amni indulgere liquores
Eque Medusaeo flumina fonte solent:
Historiae quem non gravat impenetrabile Saxum,
Quo minus in nitido pura sit unda sinu.
Qualis ab Idalii Rivus pede montis in arvae
Labitur, argenteis nobilis agminibus.
Vos mihi Rectoris titulos, Academia quorum
Semestri legem sustinet imperio;
Grator ego vobis hoc augmina praede Lycei:
O Bene utrinque sibi credita quisque Regat!

HAynecci Emerite stipendia docta Merenti
Kessiadae Gnatam nubere Lege iubes.
Gratulor Emerito Musis Venerique Merenteis .
Quique merent, Sic sint Emeriti in Meritos.

ITe Hippocratis adseclae: Medentum
Augetur numerus; sed hercle tali
Qui non est numeras: sed eminenti
Quem primae quoque gloriae magistri
Ponant in numero. Quis ille? qui rem
Naturae penitis sapit medullis;
Qui secret a reconditi Galeni,
Arteis qui tenet intimas Hygeiae;
Nostrae Parthenopes honesta proles.
Vin nemen? Palemonius. Profecto
Docturae sibi purpuram meretur,
Vel ipse Hippocrates sit huic Palaemon.

QUem Charis ingenio Slesiae nutriculae vultu
Induit et laeti fronte supercilii:
Omnigenasque Erato quem duxit honesta per arteis :
Et quae te faciunt cetera dona Meum,
Puckneride: subigunt districtum et in omnia lentum
Urbe profecturo dicere Verba Bona,
Virtuti pretiosa tuae sint praemia, quoquo
Veneris, et votis sint sua fatae meis,
Sic mihi, sic poteris Doctisque placere Bonisque.
Rex fuerit, Doctis qui placet atque Bonis.

QUid me Cotta, facis? Hymen o Hymen,
Quid me flore sisymbrii coronas,
Cui lethaea caput cupressus umbrat?
Comoedique choragio tragoedum
Lascivire iubes? Amoenitates,
Et Ioci et Veneres tere pessum,
Funestos mihi fecit inquilinos
Ex sorore nepos. Programma dicet.
Tu, mi Cotta, rosis inambulato,
Qua te flora Venus Deusque ducunt.
Fatis utere tu tuis; quod opto:
Atque Elissa tuis; bonis utrinque,
Hoc est, quod potuique debuique,

FAbricium decus egregium: tua Carmina legi.
Iam tu censurae vis monumenta meae.
Quid dicam? Scripsisti, Iterum Quae digna legi sunt:
Hoc est, quae Flacci Scaligerique probent.

GOthis Ingenium, Gothis dedit ore rotundo
Musa loqui; Gnato Romula, Graia Patri.

LAus est, non nego, Laureata virtus:
Et Lauri ibi gratulor Coronam,
Qua te Caesaris Optio beavit.
At tu, quod meditaris, ito Pragam:
Musis ito vocatus et Senatu:
Et doctas ibi Litteras iuventam
Et Morum decus aurei decori
Et sanae Pietatis, erudito.
Hoc si feceris, Ailberide (. ut opto,
Et spero) potior mihi universis
Poetis potes esse Laureatis.

ITo dadum satis est doctis Ermlere, Lyceis.
Porro iuventutis sume magisterium.
Corporis est matura tui morumque venustas:
Socratico plenum Cor tibi fonte madet:
Tunc potes esse mihi Venerisque et Socratis icon,
Quum facis ut pubes sit tua imago tui.

IUdicium formae speculum est. Novus aere fastus
Extudit: aequor aquae Simplicitatis erat.
Iuro Fidem, Mancine: nova et vetera omnia, Vitae
Hoc Speculo vincis Sudaque et Uda tuo.

CEnsurae (si tanta) meae tua Carmina, Volsi,
Mittis: et ut pretio constet opella suo;
Centum addis teretes Oculata volumina pisceis .
Nempe Argum vis me centoculum fieri:
Cuncta ut pervideam. Pervidi cuncta: neque unum
Centum oculis vidi Grammaticale nefas.

PIsonium Consul rexit Maurachius urbem,
Pisonium Superae sinciput Hungariae.
Consulis auspicio tu rex, Kilgere, iuventae es,
Quam cibat Aonio docta Minerva thymo.
Dignus uterque suo, diversa per ordia, regno;
Consulere ille suis, ipse Docere tuos.
Hocque illum fecisse bono Sermone Peroras.
Hincque et Doctorem te liquet esse bonum.

FEcisti, scio, Nuptias; et abs te
Virgo iam mulier marita facta est.
O Hymen tamen, o Hymen, citari
Rudingere meo cupis phaleuco .
Nonne hoc Pythia visitare Sacra est,
Cum iam praeco sacros abire iussit?
Nonne hoc suppetias venire Troiae est,
Cum iam Troia sui cadaver agri est?

TAm Docto iuveni, Probo et Modesto,
Indutoque recens decus Magistri:
Baudisi, tibi gratulantur omnes.
Tam Doctum iuvenem, Probum et Modestum,
Indutumque novi decus Magistri
Tuo plus ego gratulor Parenti.
O talem quoque Filium parenti
Tot Vatum mihi vota gratulentur!

SIc omnes condire cibos, ut iuverit omneis ,
Ars est non omni nota perinde coco.
Omneis esse cocos vult Dipnosophista Poetas.
Tu Cucus. ergo mero iure Poeta clues.

TErtia palma tua est, Iuli-Wicknere, Magistri:
Quam multi prima pluris habere solent.
Nec nisi tergemina credunt virtute mereri,
Quem ponit tali censor Apollo gradu.
Auspice Taubmanno maioribus utere pennis:
Detur ut et capiti Purpura Prima tuo.

MNemosynon, Geltnere, mei vis sumere tecum:
Quando domus nostrae fructus es hospitio.
Quin contra, mihi quod fueris tam Commodus Hospe,
Mnemosynon vitae semper habebo tuae.

FAbula sic agitur vario centone choragi:
Personamque gerit schemate quisque suo.
Induit Euge illud Schmidius semestre Decani,
Quod mihi dexter heri Lucifer exsuerat.
Tuque etiam Patriam, post tres trieteridas , aegrum
Principus excitu, Iane, profectus adis.
Nec quas ille tibi partes Aedilis agendi
Adserat, exprompta me ratione doces:
Utrum sacra caput tibi flammis infula cingat;
An Ludi saeclum te iuvenile vocet.
Sed tu perge domum, et personam sume theatri.
Seu Schola, seu Templum te vocet, Aptus eris.

ET Pater, et Fili, Michaeles ambo; renati
Ambo hodie annali Nominis auspicio:
Versiculis salvete meis; quos mitius astrum
Fecit nataleis Ambo videre dies.
Saepe velim faciatis idem: (Deus annue!) vobis
Hoc facere officium me quoque saepe velim.
Exitus in Domino est. hilari tamen atque lubentes
Vivite quem praesens ordinat hora diem.
Si cras ad solitum sese labor occupet orbem,
Neutrius temere munus hiasse querar.
Praecipue, Fili, primi spes plurima voti,
Irrequies animet cor tibi cura Patris,
Qua calet in merces. Exemplum cautus amato:
Nam mercaturae vim quoque Pallas habet
Inde domo varias pubes sectatur Athenas,
Quaesitum ingenii dexterioris opes.
Sic Michael, mercare: tibi sic aemula Patri
Cura sit. Anborum sic Deus ornet Opes.
Et sic Ambo Mihi Natales vivite laeti,
Nempe senex Genitus, sesquisenex Genitor

NOstri semidecennium fuisti
Alumnus, Decimator, Albimontii.
Nunc te proripis: immo luce clara
Inter publica vota gratulantum,
Taubmannae vetus inquilinus aedis
Et mensae quoque particeps, recedis.
Fas est. cede Deo patrisque voto.
Sat superque tuis fuisse Musas
Polluctas decimis, fatentur ipsae
Decenis, Decimator, his Phaleucis .

CUi Meibomius, ille doctiorum
Quas Germanis alit corona Vatum,
Et Virtutis et Eruditionis
Immortale elego brabeon offert;
A me vilius aestimetur? a me
Non Euge audiat et Sophos theatri?
Favit Leucoris utriusque voto,
Signavitque fidem gradu Magistri.
Quem gradum tibi gratulamur: et ne
Hoc unquam moveare, comprecatum
Ego et Leucoris imus atque vates.

NUnc mihi re Plinthurgus eris, Zieglere, quod olim
Nomine. Nunc fornax usibus apta tuis.
Deucalionis item de gleba nobile frustum.
Ignea fornaci pabula subdet Amor.
Materies, et quicquid opus factoribus, exstat.
Tantum opus est facto; tantum opus arte tua est.
Concinnato lutum, Lateres et fingito plastes,
Quis generis nostri, se decus aedificet:
Qua templum-Domini, qua Baldi-Curia, qua Res
Oeconomi. pro re sic tibi nomen erit:
Utque tibi Sociaeque tuae pulchre omnia cedant,
Vestrum animet magni Conditor Orbis opus.

ME, licet audacter (nam quo rem schemate velem!)
Inter tricones nomina lenta refer.
Promisi, Schellere, aliquid tibi carminis olim,
Quando Magisterii pompa Decanus eram.
Interea monitis obtusis Epomida sumpsi
Rector, et in rerum me potiora dedi.
Nec, nisi iam sero, potui tibi solvere pactum,
Tuque Magisterio carmen habere tuo,
Sed quod tum dicturus eram, nunc dico: Meretur
Schellerus Titulum Remque Magisterii.

CLeminii Gryphiique fides, illa urbe Lavinga,
Ista Ratisbonae missa, probata mihi est.
Nil opus autographo vel cera teste probari,
Qua Pes, et mentis- ianna sermo, patent.
Et fac, te non sic doctum esse (uti doctus es) arteis :
Me capit harmoniae Voxque Canorque tuae.
Salve, Melpomenes fili, o Hermanne! Tibi uni
Iure dabam duplici iura Magisterii.

PIstori, bone mystagoga Christi,
Et nomen quoque non-malum Poetae;
Edis versiculos. Quid hoc? teipsum
Et secreta tua ad meridiani
Solis spicula publicas popello,
Censorumque oculis voculisque
Indignumque pati patique dignum.
Serisu quisque suo pote uti, abuti.
Sed cur tu tua publices, apertum est:
Et vim consilii probo. Quod illud?
Amicosque operosa Gratitudo.

TAubmanni auspiciis et tu Chiliane, Magistrum
Induis, inque nova Sindone victor ovas.
Palladis armatae chlamys haec, atque aegis habetur:
Quam stupet arrectis barbara turba comis
Miles in hac acie tu non caligaris, et umbra es
Velitis. heroi Principis arma moves.
Accipe, quod virtute meres. Quae laurea dignis
Redditur, augustae nomina laudis habe

ADDuxi, Ludovice, te Decano
Pro te voce vicaria loquutus:
Qui sis: qui genus; et domo unde: qui sio
Doctrinae modus; indolesque Morum.
Auctori mihi credidit Decanus.
Nec me paenitet Eruditionem
Virtutemque tuam: probasse verbis:
Quam Censoribus ipse post Magistris.
Modis omnibus affatim probasti.
Nil exaggero, Ludovice, nec te
Vates blanditus adulor ullis:
Si Patres Academiae Magistros
Sic omnes tibi compares crearent;
Et Virtutis et Eruditionis
Res se pulchrius usque et usque haberet.

IUniade, legi, atque oculo censore notavi,
Scribere quae multos Carmina iussit amor:
Doctum omnes docti cecinere, Probumque probati.
Et mihi numquam alio nomine notus eras.
Hocque ego te pretio Sophiae declaro Magistrum.
Doctrina et Probitas grande Magisterium est.

NOn tu, non Agricultor, otiose
Quod faex autumat imperita vulgi,
Et quis somnia litterae putantur.
Montes sunt, et in arduis, agelli
Musarum et Charitum. Volunt arari,
Occarique, fodique, conserique;
Admoeniri etiam. Laboris haec res,
Non umbratilis otii, profecto est.
Ergo ad nominis omen, agricultor
Cum sollers fueris: ad Albimontes
Nunc fructum metis uberem, laboris
Hostimenta tui. Favent Camenae
Teque Noridi gratulantur, et nunc
Votis omnibus ac calente fama
Musaei voticant agri Magistrum.

NOs, qui vile animae sumus salillum,
Et terrae sola frigidas et umbras
Summam credimus Orbis universam,
Vix, quod ante pedes, videmus. Et nos
Non nemo tamen aestimat beatos.
Vos caeli genus, astricique templi
Secretaria pompa, subvolatis
Nubeis, aethera, et Orbium recessus
Ex hoc semine, Pomerane Maevi,
Te nunc esse probas: et obstetricem
Dein almam puero dedisse mammam;
Ephebumque virumque multi formeis
Caelorum docuisse disciplinas.
His Virtutibus Ergo Noster Esto.
His et te sapientiae - Magistrum,
Caelestis Sapientiae, creamus.

TE tuus e nostro Princeps iubet ire Lyceo:
Vis alios maior pestilitasque fugat.
An fugiunt ipsi? Certe egit in avia multos
Turbo animi praeceps et sine lege metus.
Hac tamen arte tui iussum tu Principis urges,
Oblitus decoris ne videare tui
Nam prius Aonia sub vertice Montis ad Albim
Figis ab ingenio parta Tropaea tuo;
Nempe Magisterii. Sic heic , ( ) fuisti;
Sic hinc migrasti cautus utroque modo

DUm vocem extentas, dum vasto gutture Bassum,
Creutzgangi, exoneras; harmoniamque premis:
Templi Academia tremere atque micare columnas
Sensimus, atque ima sed movere basin.
Nunc Halas ito, quo te sacer Ordo vocavit,
Et monstrum ostenta vocis et artificem.
Prima Sacrum sibi poscit, Episcopus altera, Civis
Tertia. Laus magna est posse placere Tribus.
Spernere se sperni vis animosa viri est.
Intra fortunam quisque maneto tuam.
Velle bonum fieri, portio magna boni est.
-- -- Quid non heroica pectora cogis
Famae sacra fames?

NON niger bis verum Ater homo est. Fastigia summi
Prima coloris habet color hic, perfectus ad unguem.

TAUBMANNUS hic Humanitatis publicus
FOVIT Professor. ILLE EST LETO DATUS.
Vos ergo Vati huic EXSEQUIAS , QUIBUS COMMODUM ST.
IRE , ITE , et ite frequentiose semita :
Nam meruit, et res LIteraria exigit
Tanto Poetae honorem habere hunc postumum.
IAM TEMPUS EST, Cives , suis EX AEDIBUS
EFFERTUR , ad Rhodandrianum pulverem ,
Et ad latus gnati FRIDRICI humabitur .

ERgo etiam mortis cumulas Taubmanne triumphos,
Dum tibi adhuc nigrat florida barba genas?
Nec tantum potuit virtus doctrinaque saltem
Ditis ut intrares serior umbra domos?
Ah non. quin nequiit, ne tecum prorsus abirent,
Flexanimusque ocus, corditrahusque Lepor.
Quid loquor? imo Cupido, imo Semeleius Evam,
Tecum imo Charites, Pieridesque iacent.
Illaque nuda Venus. nullique iniuria Siren,
Quid dicam ulterius? Tecum Taubmanne voluptas
Desiit esse hominum, desiit esse Deum.

QUalis maesta parens cum iam suprema minatur
Atropos, et vergit non reditura dies,
Exiguum charae munus dat et oscula natae,
Atque ait, hoc nostri pignus amoris, habe.
Illa datum servat, matremque agnoscit in illo,
Et matris, parvum scilicet, instar habet.
Non aliter saevi Taubmanne in limine fati,
Cum premeret sacrum mors inimica caput,
Inscriptum nostro misi sti nomine vatem,
Qui tibi deliciae qui comes usque fuit,
Qui tibi longaevam ventura in saecula vitam,
Nec leve post cineres nomen habere dedit.
Agnovi dulcemque manum ductusque labantes.
Qui puto iam dextrae deficientis erant.
Haec quoties specto, toties Taubmannus in illis
Spirat, et ante oculos ceu redivivus adest
Saepe etiam lacrimae maesto labuntur ab ore,
Et subeunt animo mors pietasque meo.
Et subit ista fides: quam nunc post fata superstes,
Blandus in Elysia valle poeta colis.
Hic tua victuri veniunt ad foedera vates,
Et iungit teneram quaelibet Umbra manum,
Occurruntque tibi. pars priscae munia vitae,
Pars Musam et studium, pars rogat una domum.
Iniciunt alii sertos in tempora flores,
Dant alii, quales sponte ministrat humus.
Deducunt alii, longaque exercita febri
Membra sub arboribus sub foliisque locant.
Hic suavem Zephyrus venienti assibilat auram.
(Hos Zephyrus campos haec loca semper habet)
Frigoraque indulget, sed mitia. totaque Phoebi
Ardentis radios telaque nescit humus.
Laurus humum viridesque involvunt undique myrti.
Illa domus vates hospitiumque tenet.
Quaeque sedent, violis sudat pia terra rosisque:
Et calcant teneras sub pede veris opes.
Namque ubi mane novo pulchrum caput extulit Eos,
Ros cadit assiduus, totaque terra madet:
Quotque cadunt guttae, totidem sine semine surgunt
Ingenui flores, quos suus humor alit.
At super, impendent capiti cum vitibus ulmi,
Quae plenum gestant nectare semper onus:
Sed quod sponte viris summo de stipite manat,
Et Ganymedea non eguere manu.
Nec cibus ullus adest, nec abest tamen invida nusquam est,
Apponitque suas terra benigna dapes.
Talia Saturno duxit sub rege vetustas
Tempora, cum terrae mixtus Olympus erat,
Errarentque Dei passim: contentaque parvo
Nullarum probitas non toret instar opum.
Sub lauri foliis densaque a vitibus umbra,
Chrystalloquavis purior unda cadit
Lympha cadit prono de pumice. quaque virentem
Sulcat humum, trepidat: nec leve murmur abest.
Quale ubi vere nove cinxere exanima regem,
Certant unanimes edere murmur apes.
Hac, si verae canunt, quisquis se proluit undae.
Oblitus vitae fata proris agit.
Et tristes gemitus lacrimaque e pectore delet
Nec memor est leti, nec memor ipse sui.
Nectit et e myrto pulpita condit Honos.
Illic innocui recitant sua carmina vates.
Pars Elegos, sed quos scribere iussit Amor,
Pars Silvas faciles natosque ex tempore lusus,
Pars ignes natosque ex tempore lusus,
Hic sedet et priscos Latichius ardet amores,
Hoc nullum maius gens tua nomen habet.
Nec negat hoc Naso, lateri cui proximus haeret,
Nec negat hoc Nemesi nunc quoque iunctus amans.
Nec negat hoc Veneris puer et Cythereia mater,
Assidet et totis indulget basia labris,
Aut iunctum in chorea fert Tunicata pedem.
Claudia quam sequitur rivalibus aemula curis,
Primus amor vatis priscaque cura sui.
Ille manu medica phoebique potentibus herbis
Saepe aliquam vellet quaerere laesus opem.
Nox ubi pulchra videt ridentis lumina Nymphae,
Gaudet, et ardori iam favet ipse suo.
Exulat e toto funesta Tragoedia luco,
Et quae sanguineas cogit in arma manus,
At festiva sedet lepido Comoedia vultu,
Nixa pedem socco, cetera repit humi.
Hanc colit ante omnes Umber tua gaudia vates,
Quem decimam credunt ex Helicone Deam.
Cui Veneres omnes risere Lepores,
Forsitam et palmam redeunt ad pulpita ludii,
Nunc quoque fi quando redeunt ad pulpita ludii,
Haud mora, quaeque deserit Umbra domum,
Et spectaturi properant per gramina Manes,
Ipse quot immensus gramina campus habet.
Hunc sequeris passim viridem Taubmanne per herbam,
Seu consedit humi, sive theatra petit.
At te Simplicitas sequitur Risusque Salesque,
Viventi comites qui tibi semper erant.
Festivisque iocis, quorum tibi copia larga est,
Elysio nulli cedis in orbe locum.
Vel tibi suppedit at faciles Elegeia versus,
Vel caelo propiora canis terramque perosa,
Sepe Dei natum carmine, saepe Deum
Qualia cantantem mirata Galaegia quondam
Imposuit capiti debita serta tuo.
Quicquid aegis, dum lacte tibi blandoque litamus
Carmine, formosum linque poeta nemus.
Ipse ego constituam tumulum tibi maestus inanem,
Quotquot erunt animi, parvaque dona feram:
Pallentes oleas nec tactas frigore lauros.
Delius has, illas flava Minerva colit.
Et quae caesa semel non est victura cupressum,
Et gratum lacrimas quae tibi munus erunt.
Eliciamque tuam verbis sollemnibus Umbram,
Nec Ditis rigidas experiere fores.
Scilicit Orpheae dedit hoc Proserpina Musa,
Cum rite Ismarium sollicitaret ebur.

TAubmannus illud doctiorum corculum,
Humanitatis columen ingens, et decus;
Virtutis anima, suavitatis flosculus;
Quem Musae amarunt, quemque amarunt Gratiae;
Quem Phoebus ipse, Musici praeses chori
Heu rapus annos ante cecidit, et gravem
Mortalitatis nuper ingressus viam;
Ut tristis aevi triste curarum genus,
Vires suetumque et viros depascere,
Et reliquae fati spolia laetus poneret
Umbrosa petiit Ditis obscuri loca,
Nec flere praeter relliquum quicquam dedit
Ab luctuoso saeculi divortio.
Flet maesta Virtus, maesta flere Humanitas
Coacta lacrimas fundit, et tristis rogo
Virtus capillos ponit, in ferias viro.
Tam grande funus flent deae Novensiles;
Flet Phoebus ipse ductor aeterni chori;
Fonsque Hippocrenes, iusta defuncto parans,
Exhausit undas, et repente exaruit.
Deesse luctus Gratiis caepit suus,
Functique meritis cedit immensus dolor.
Crudelis, atrox, improba, insana, et ferox
Febris, cruento saevior Busiride,
Aut si quid unquam tetrius Busiride,
Audax verendo metere crinem vertice,
Ut immerentem mitteres Proserpinae
Et vota spernit et preces mortalium.
Tu digna potius ire Plutonis domum,
Ubi strata duro adamante calcatur via,
Urnamque Minos rigidus ingentem quatit.
Immane facinus! ille nobis (heu!) fuit,
Summumque rebus dixit humanis Vale,
Taubmannus, istud doctiorum corculum;
Humanitatis columen ingens, et decus;
Virtutis anima, suavitatis flosculus;
Quem Musae amarunt, quemque amarunt Gratiae;
Quem Phoebus ipse, Musici praeses chori.

FRactis Latini viribus Imperii,
Graecisque sparsis (credite Posteri)
Grassante ferro bellicosi
Imperium tenuere
Flavumque Teuto Tybridis alveum
Potare coepit, Romaque Carolo
Deferre nostro visae fasces
Flamine posthabito Leonis.
Victum sub undas occulerat caput
Iam Desiderii subdita legibus,
Iugoque pressa Beregarii
Vindicias moriens poposcit,
Venit. tyrannos expulit, et suis
Alter Camillus moenia reddidit,
Hosteisque profligavit omneis .
Sed sibi, magnanimisque Francis.
Regale sceptrum, iuraque Principes
Inaugurandi Sed novenas
Intulit et patriae Sorores,
Ut Martiales Francigenas suos
Bearet alti carminis alite,
Regnumque famae consecraret
Sanguine vulneribusque partum
Nec te fefellit, maxime Principum,
Honestus ardor: tantaque protenus
Germanicorum lux scholarum
Fulsit, et ad Superos volavit,
Ut ipse Athenae sint minus Atticae;
Et Roma cedat. Quid moror; aspice
Bigam eruditam, nobilemque;
Cui Numeri innumeri salutem
Vitamque debent. Sarsina, flos tuus,
Linguae Latinae delicium ac decus,
Pater iocorum, maximique
Ingenii geniique Vates,
Ille ille Plautus in Camerario
Spem collocarat. Sed quia decidit
Virille, Taubmannus Poetae
Restituit veteres lepores,
Vitamque Vati iam moriens dedit:
Cum scaevus Orci portitor hunc quoque
Viram abstulit, iussitque campos
Ante diem Elysios tueri.
Sic saepe vidi lilia, sic rosas,
Vernoque flatu sic violas mori.
Ogrande orimen ? quantus ille
Occidit; o Venus, o columbae!
Taubmannus (eheu!) occidit, occidit
Sermone pectus Socratico madens,
Amoeniorum litterarum
Fundus, et hospitium iocorum
Heilsbrunna cuius laeta pvertiam
Mirata quondam: post Sapientium
Flos Wittebergae, Wonsesenses
Fecit ab ingenio celebres.
Nunc eiulatu, nunc querimoniis
Lugent ademptum, sacraque Manibus
Lessumque civi glorioso
(Pro dolor!) instituunt coloni.
At naeniarum desinite. occidit
Taubmannus, at non degener occidit;
Quem restituti fama Plauti
Vivere postgenitis loquetur

CEsserat ut fato Plautus, Comoediae luxit,
Pulpita sollennes non oluere corcos:
Scenaque deserta est: Risus, Ludusque Iocusque,
Et Numeri innumeri non potuere loqui.
At postquam redit Taubmanno vindice Plautus
Integer, et priscus venit in ora color;
Riserunt Numeri innumeri, risere Lepores,
Et vetus est Scenae conciliatus honos.
Nunc deum exstincto tam claro vindice Plauti,
Cernimus (hei!) cunctas collachrymare Deas,
Et lacer are genas. Nobis vox faucibus haeret,
Blaesaque prae luctu vix tria verba cadunt.
Quid mirum, decimae sublato vindice
Scriverium melius non potuisse loqui?
Idem e)sxedi/ase.

Fons novus uberibus dicitur ortus aquis.
Ascraeos posthaec iuvenes ne quaerite fontes;
Purior hic ipsis fons Heliconis aquis.
Non opus aut labor est cuius vis reddere vitam
Defunctis: Plauto vitam, Taubmane, dedisti:
Quod dum fecisti, quamvis Te lumine vitae
Privarit Clotho, quis Te periisse putabit?
Privarit Clotho, quis Te periisse putabit?
Nam per Te vivit Plautus, Tu vivis in illo.
Scaligero iactet se Gallia, terra Batava
Lipsiaden stellis consilioque Iovis
Inserat; his Taubmane, Tuos, Germania, maeres,
Si non maiores, est habitura pares.
Taubmanum ad metam venisse ubi viderat omnis
Virtutis et Scientiae,
Sublatum e terra, caelestibus intulit orie
Suis quadrigis Gloriae.

TAubmanno triplices secuerunt fila sorores:
Unde gemit penito Phoebi cortina recessu;
Tyrrheno clangore tubae, pia numina, Musae
Suavisonos citharae numeros et amabile carmen
Mutant: delitium sibi dulce queruntur ademptum:
Qualis Ityn dolet abreptum sibi Daulias ales:
Et merito. Seu prorsa loqui, seu vorsa pararet;
Non nisi mellifluo promebat nectare verba.
Nec turgescebat sua tantum pagina verbis:
Omnia Nestoreo manabant flumine rerum.
Quam rarum est sapere, et simul aurea verba profari!
Taubmannus moritur. tumulo violasque rosasque
Addite, Musaei grata catervo chori.
Qui vivus dixit violis mage grata rosisque;
Dignus, ut in violis dormiat, inque rosis.
Quis situs hic? verbo. Taubmanni nobilis urna est.
Vin plura? hoc uno cuncta, Viator, habes.

QUis rerum geritis, Musae Daphnesque potentes?
Taubmannus vestris cur natat in lacrumis?
Cogitis invitas laetissima numina, Musas,
Insolita lessus ducere maestitia.
Insipide. Taubmanna nigras quod vita sub umbras
Fugit, et e vestro Pieridumque bono est
Illi, si steterit Superis extendere fatum,
Bellerophonteae nil superesset aquae.
Aoniae fuit insatiabilis helluo frugis,
Omne tagax melicum sustulit ille penu.
Non modo Pieridum fasces et sceptra monarcham
Exuit, et famuli iussit habere locum:
Sed socias etiam regni, doctasque Sorores,
Promatas ad nutus fecit adesse suos.
Imperii positurus erat super aequora fines,
Si vixet ; caelos scandere cura fuit.
Sic, velut a summo capiunt sua feuda minores
Principe, et uni omnes confamulantur Hero:
Vobis, o Vates, ab eo latrandae tyranno
Una Poetifici gutta fluoris erat.
Ergo suas habeat sibi res Taubmannus in urna,
Et biblicam satiet sub scrobe avaritiem.
Sic etiam nostram poterit quis armare Camenam,
Teque cucule, gulam cum philomela tenet.
Sin domus illa Loci, Sedesque dicata Lepori
Demolita, crucem cordoliumque parit.
Accipe, quas olim peperit nuperque Columbas,
Et dices: Soboles schema parentis habet.
Expetis ast vivum? redivivum cernito Plautum,
Ille huic, hic illi restituit animam.
Quin animae vis una eademque innectit utrumque,
Ceu nurui, corpus Salmacis unda viri.
Sic mihi Taubmani vel mors vel vita perinde est.
Qui fles, exemplo desine flere meo.

FOrte suburbano cum me Taubmannus in horto
Quaereret, extremum quo daret Ipse Vale,
Ut me non reperit, rubris inscripsit amicis
Parietibus, niveis talia verba notis:
Seusius Hic Fuit Ater Ego Taubmaunus, at Absens
Seusius Ergo Fui Dimidiatus Ego.
O Phoebea manus, fati praesaga futuri,
Et Cantator Olor fueris ipse sui.
Ultima nam fuit haec vox ultima literae dextrae-
Ultimus et nostri testis amoris amor
Carius omnigeno monumentum hoc marmore, et aere,
Sit mihi, sit tantae pignus amicitiae.
Ut quoties ineo, vel charis exeo ab hortis,
Aut solus, comes aut dulcis amicus erit.
Et quoties video pereuntes tempore flores
Sive tuos Iuno, Cypria sive tuos
(Bernharto,
Dante Paludano, Wexius attulerat:
Ambo Asiae, Europae, florum Lybiaeque, coloni,
Nunc sed in, heu, hortis Wexius
Quosque aeternavit lepidis, Taubmana, phaleucis ,
Quondam ad Schorgkelium
Et quoque iam maerent, maerorum at nubilae pellunt,
Tam sit eis Vatis tam prope picta manus:)
Tunc toties dicam: Taubmanni haec dextera, Vatum
Flos periit, periit non tamen eius Honos.
At tu quisquis erit, post me qui veneris hospes,
Vates Apollineam noli abolere manum.
Phoebus erit Vindex: Monumentum hortense Poetae hoc,
Dum manet esse sinas, ceu cupis tuum.
Sic tibi quondam etiam, Vates, pia rudera Famae
Qui tuae conservet, cum morieris, erit.

TAubmannus situs hic Fridericus: Cetera fama
Dicet ad Eoos didita et Hesperios.

INferiis, Geniis, et Diis Manibus olim
Libatum arteria, sanguine, lacte, mero est:
Taubmanni manes, quae vobis dona litabo?
Si satis, parvam pono ego lacrimulam,
NON Maro, non Plautus tibi Te sanctoque labori
Abstulerunt, genio sartus uterque tuo.
Quamlibet ille diei cunctam sibi postulet horam,
Qamlibet hic noctis quodque fatiget opus.
Te Scriptura tamen digito perarata Iehovae
Nocte dieque pari exercuit arbitrio.
FRIDRICUM annales taceant mihi Caesara, divum
Biblia qui crebro lecta relegit opus.
Bis dicies TAUBMANNE tibi coepta illa revolvi,
Quorum animo satias non fuit ulla tuo.
Immoreris operi sacro vitamque relinquis:
Inque libro vitae nomen adeptus habes.
Tempus erat, Matuta fores cum pandit Eoas,
Iamque serenato nox abit atra die.
TAUBMANNI ex oculus caepit discedere somnus,
Appositum et lecto triste phereton erat.
Nec pheretrum sine nomine erat specieque virili:
TAUBMANNO geminus vir in eo iacuit.
Quid mea deludis oculorum lumina imago?
Verane mi species, dixit, adest capuli?
Non hic non dubia falluntur imagine sensus:
Vera tibi facies, vir pie, visa fuit.
Innixus cubito loculum bene teque tueris:
Viso monstratur prodigiosa tibi.
Laetare, Helias et Equos tibi et Esseda misit,
Ille Poetarum Bubo, vilis simus ales
Taubmanni ad nomen protinus obriguit.
Ac titulum Grylli traduxit inerte papyro
Kwfo\n et in quavis parte pro/swpon habet.
Nunc ubi Taubmannus FVIT, ad Superosque recessit;
Taubmanni ad nomen Bubo vigere potes.

QUando Taubmanni propius considero fatum,
Et doleo, et Musis aspera verba loquor.
Si mortem scriptis potuere arcere poetae,
Non etiam arcendus morte Poeta fuit!
Responsant Musae; responsa probavit Apollo,
Incisae in cippum posthuma fama dedit.
Abstulit hic Citharam Phoebo; mors vindicat illum:
At tibi, dulce caput, summo sit crimen honori,
Et tua sub tumulo suaviter ossae cubent,
Ossibus ex illis revirescat regia laurus,
Vatibus ut reliquis Induperator eras.
Deque Tuis calamis rosa bellula moschea surgat.
Namque tuum carmen nil nisi moschus erat.

SIc est quod dixi: Obtendebat caerula Nereus
Bracchia, et undantem Nympha Batava togam,
Ne tua ceratis transiret Epistola pennis,
Iane, Arpinatis et Cecrope plena thymo.
Frustra; Namque sui mores imitata Poetae,
Quo constans alibi nil magis esse potest:
Nec mage (quod rarum est hac tempestate) modestum,
Aeris in medio climate carpsit iter.
Icarus hac patrem foret olim parte secutus,
Non titulum Icariis imposuisset aquis.
Non excussissent patriae Phaethonta quadrigae,
Duxisset melius per mediam ire viam.
Sed quae floridulo denarrat denique textu?
Publica num bene res est stabilita domi?
Principium lepidum est, et nil nisi sesama fatur;
Non modo ita in laudes velificere meas;
Ac si equidem augusta cluerem quid in arce Monetae,
Litterio nullus quo penitrare potest.
Fallere; purpureo obnupsit tibi lumina peplo,
Ille Amathuntis Herae pusio, caecus Amor.
Quid medium? cerebrum terebravit id externato ,
Dum mihi Taubmanni fata inopina refers.
Taubmanni, quo se iactavit Saxo Poeta,
Immo Europaei natio cuncta soli.
Ha eleleu eleleu! fuit optimus ille poeta!
Cui numquam inveniet Musica turba parem:
Solu; at haud fuerat, rata ceu plebs stulta Poeta,
Sed simul Historicus, nobilis atque Sophus.
Testor Plautinae divina emblemata chartae.
Tot tamque argutas emaculata notis;
Testor et Horatii ioca, lusus, atque salinas;
Nonne senis - iuvenis Aesonis instar habent?
(I nunc belleborum morde plebs stulta! Poetas
Quae tantum versus condere posse putas:
Posse nihilque aliud; toto erras avia caelo;
Nam caput his multa cognitione tumet.)
At cur Parca ipsi incidisti hoc tempore filum;
Transversum, dum me querquera Febris agit:
Ne ritu possim sollemni ducere funus,
Taleque feminea voce ciere melos,
Heliades quali deflerunt funera Fratris,
Prostratumque Venus flevit Adonin apro;
Dilectum aut quali ploravit Nemnona Mater;
Daulias aut pueri fata misella Ityli.
Nunc Furia ista animi mentisque mihi obsidet arcem,
Excoquit et rapito verticis igne tholos:
Ut minime possim plorare uti naenia poscit,
Ingrediar medias instar oloris aquas.
Omnia enim absumit numero calor ille febrilis,
Frigore proficiat nec Samalandra suo.
Quod si Caesaria cingam mea tempora lauru,
Brutum in quam fulmen nil quoque iuris habet,
Quin medio insolitum floret sub frigore brumae;
Ceu gramen, Cynicis Corydon quod messuit horis,
Aut rosa, quae calidam decidit in pateram.
Usque adeo irati Vulcani filius hoc sum
Tempore, et amburo quae tetigisse licet
Sed bene sit, lenta endopeditus compede Febris
Talibus exsequiis non superesse queam:
Tabescamque miser post fanum putre Vacunae,
Barbito et in nostro texat arenea opus.
Egregia Parcae tragulam inieci arte vicissim,
Omnibus ut fieret sanna iocusque modis.
Nam Taubmanne tibi ceu Tympanotriba vocavi
Quos nunc Musagetas Leida Batava fovet:
Leida, ubi Mnemosynes Princeps secreta puellis
Atque Cupidinibus dictat Apollo suis.
Inferium Hi tibi adornabunt pulchro ordine sacrum:
Nasceturque tibi grandius inde decus;
Ac si forte Philippeo statuatur ab auro
Vitai monumen, celsa columna, tuae.
Nil sunt ista in quae dominantur fulmen et imber,
Quaeque tagax furum tollere dextra potest.
Ingenii et Genii praeter caelestia dona,
Perpetuum toto restat in orbe nihil.
Non templum incendit lutulentus Agaso Dianae,
Ut iam nec superet pulvis, amara cinis?
Ergo nimis bellum paganus Apostata Caesar
Proposuit vitae de brevitate typum:
Quid res humanae malaci nisi Adonidis Horti?
Vulcano aedificat quos studiosa nurus;
Ingesta in testas terra levi, oluscula surgant,
Quae marcent, uno cum micuere die.
Macte ergo his Taubmanne bonis, modo talia curas,
Palmiferasque alte iam mage flecte rotas!
Ansorgique tui supremum percipe Salve,
Paulatim hinc ad te qui meditatur iter;
Nam metuit, ne sternat item sibi Parca feretrum,
Audiat aeternus ni sua vota Deus;
Quae plenis offert genibus prostratus acerris,
Applicet et Medicas Pauvvius acer opes,
Qui docta secuit iam sicilice Viros
Sexaginta ultro, quin herbas noscitat omnes,
Parturit pratis quae Dea Flora suis.
Salve iterum Taubmanne, et dulces carpito somnos!
Arquata veniens Iride donec Ias
De tabulis dati et expensi sua iura requiret;
Felix, cui ratio tum bene constat, homo!

QUis gravis hic nostris successit mentibus angor?
Sive quis hunc animum tantus amaror agit?
Attonitum me torquet acor: Cor vapulat aestu:
An mihi portendunt tristia fata malum;
Quicquid id est; frustra mihi non modo tintinat auris,
Et trepidum frangit cordis amaricies .
Dum status hic Rerum: mihi nuntius adstat, et Eheu
Pallidus exclamans querquera verba facit.
Eheu quid mixtis dicam singultibus? Eheu
Quid miser heu; miser heu, quid, quid miser or feram?
En vatum pater ille: Soli Sol: lumen olympi;
Taubmanus, fato desiit esse miser.
En tuus ille tuis Maecenas sola Camenis
Anchora, denatus cessit ad astra Poli.
Contremui verbis miser; et dum colligo letum.
Non laetum tanti vatis, ab ore viri:
Obrigui; veluti steterim marpesia cautes,
Fluxit et in tepidos utraque palma sinus.
Attonitae tremuere manus, gelidusque cucurrit,
Non sine tristitiis maesta per ora, liquor.
Quin cito profusis (miserandum) fletibus, inter
Angores animi talia verba dedi.
Sic igitur, Taubmanne, cadis? sic auree vates
Fata subis, nutu deproperata Dei?
Estita: dispositu Superum mortalia transis
Limina, non ullo lumine visa prius.
Adsertus Mundi pelago, dubiisque periclis,
Inter Avos Christo vivis, OVASque Deo.
Sed quae causa mali dulci te subtrahit aevo,
Invidet aut vitam quae Libitina tibi?
Quis vetat usura lucis te longius uti
Morbus; et in morbo quae tua culpa fuit?
Cur senis anticipas fatum? tu Iunior annis,
Debebas vita prosperiore frui
Dignus eras equidem diuturnior usus in orbe,
Cui longas animae participaret opes.
Falleris: in viridi viridantum germine florum,
Ut Rosa, quae tenero carpitur ungue, peris.
Quod si nulla potest reperiri plantula campo,
Plantula blanda licet, blandula planta licet;
Contra vim Morbi quae Mortis vindicet iram,
Vendicet aut fati corpus ab imperio:
Quid te subducas Parcis Friderice? profecto
Mancipium Mortae tollere nemo potest.
Serius, aut citius praestetur id: unus ad umbras
Est gradus: exceptum, in orbe nihil.
Fle Pietas: Fle cana Fides: Fle Triga sororum
Hunc tamen iucundae serietate virum.
Qui, quo maior erat virtutis imagine pollens:
Maior ob hoc functo sic mihi cura venit.
Sed mihi dic, Taubmanne, pii modo dicere possunt
Vates, maiores cur tibi Fata minus
Indulsere moras hoc in discrimine vitae?
Aut tibi cur mortis praecipitata dies?
Nullane te iuvit Pietas, aut maxima virtus;
Te quibus illustrem plurima Regna docent?
Nil Genii vernantis honor? nil lingua polita,
Cumque labore lepos, cumque lepore labor?
Nil artes: nil docta mele: lepidive Phaleuci :
Ac Elegi, tua queis claruit aucta Charis?
Aurea nil veteris dictamina denique Plauti,
Est quibus in toto tersius orbe nihil?
Clenovi; nihil est heu me quod vindicet umbris:
Vendicat imperio singula Morta sibi.
Exceptum nihil est; ad humum contendimus omnes,
Exemplo doceo quod graviore satis.
Tu, qui salvus adhuc vitali vesceris aurae,
Dises, precor, fato me propiore sequi.
Recte Recta mones: sed te, tua fata sequendo,
Gaudeo prudenter sic obiisse diem.
Solvisti placido Naturae debita fine,
Quae Deus exsolvi debitione iubet.
Gaude sorte tua, Vates amplissime gaude:
Ut superata tibi Mors; ita parta quies.
Induvias manci posuisti corporis, et quos
Conflictus animi pessima culpa dedit.
Nunc in deliciis caeli, superumque recessu,
Otia perpetui commoda veris agis.
Illustres Manes salvete per avia caeli
Blanditer, et parta pace valete diu.
Non vos infestent Scioli, criticive feroces:
Sed cineri dulcis spiret odos animae.

SUffenis, Baviis, fossoribus et Caprimulgis
Pauca dat hic parvus verba legenda cadus:
Vos orat Taubmannus, ut huc ne vestra feratis
Carmina: non habet hic, quo iugulet, calamum.
Hic situs est Taubmannus. Ei mala carmina nemo
Donet, supremi muneris officium.
Hortulus hic Charitum est. (seges ut docet aurea florum)
Non, ea cumburi quo meruere, focus.
Quae, patre mortem apto Plauto, Comoedia luxit;
Risum huic Taubmannus reddidit atque iocum.
Hoc quoque mortem apto rursum Comoedia luget,
Et simul innumeri collacrymant numeri.
Lipsius alta Theatra refecit et Amphitheatrum ,
Vel potius mutorum effiges lapidum.
Rursus in his resonare iocosum plaudite fecit
Taubmannus, Plauti natus is e cerebro.
Nunc nobis simul ipse Valete et Plaudite, dixit,
Eque Theatro abiit Comico, et e Tragico.

EUge Sacratorum Lux o nitidissima Vatum;
Quo de me meritum te munere munerer orbi
Ocius ereptum et mea flocci verba putantem,
Verba tuis minime numeris resonantibus aequa?
Ne tamen oblitusque tui, ingratusque tuorum
Arcessar benefactorum, tibi solvere dignas
Numina Nunc grates et reddere praemia testor.
Tu mihi nec-viso (monitu compulsus Achatae
Eximii aureolis ornasti versibus olim
Symbolon Ipse meum clarans interprete senssu
Adque meam pertingis acu, mirabile, sortem.
De me subinde cogitat
Cor anxium, quod inter
Amterminos reciprocer
Spei metusque fluctus.
Etiam iste de me cogitat
Livoris Architecton;
Dum facta, dicta, forsan et
Mihi cogitata pravis
Et curiosis verberat
Oculisque voculisque.
Sed tu quiesce Cor meum,
Et tu quiesce Livor!
De Me Iehova Cogitat.
Nil curo curiosos.
Non vani aut viles satagunt recitare frequenter
Versus hosce tuos, nostrique in pectoris imo
Scriniolo sculpti aeternum solatia pendent.
Tu bene age aeternum meritis pro talibus avum,
Eia vale et Salve niveis avecte columbis.
Taubmane; et viridem nectet tibi Ihova Coronam
Spiritus in caelis exsultet, fama resultet
Per terras, et ibi tua molliter ossa quiescant.
Quis cubat heic (Salomon lingua appellatus Hebraea;
Quo non cantandi doctior alter erat.
Quumque foret Volucris Per candida Candidus Huic Mons
Praebebat nidum; dulce canebat ibi.
Alituum adglomerabat ei genus omne canorum;
Heic pullos praeiit vocibus et periit.
Pacificus (strictim loquar) heic in Pace quiescit.
Cuius, adhuc rogitas, tumba? Columba Fuit!

UMbria quod Plauto, quod Graecia debet Homero,
Mantua Virgilio, docta Cremona Vidae:
Francia Taubmanno debet: qui grandia magno
Ore, sales socco prodere doctus erat.
Flete decus vestrum Musae: dum Leucorin Albis
Stringet: Francigenae non habitura parem est.

OH! vah! proh! sua fata (quid audio?) clausit Amicus
Mortales inter qui mihi Summus erat.
Summus qui? Taubmannus erat; Taubmannus. o ille
Occidit Aoniae Tiphys et alpha ratis!
Da veniam, Lector. me nuntius externavit :
Mutus et in saxi robora cresco GOTHUS

QUalis populea gemebunda columba sub umbra,
Comparis orba sui, maeret: quem callidus auceps,
Telo collimans, incautum fixit: at illa
Exulat a nido: potusque oblita dapisque,
Nocte dieque sedens ramo, illaetabile carmen
Integrat: ac raucis late loca questibus implet.
Non dispar ratio tua Leucori flentis ademptum
Grande Academiae columen lumenque, Poetam.
Stant desolati plutei: pulloque Camenae
Ingentem tacitae testantur syrmate luctum.
Ipsa quiritatur clare per pulpita, palla
Incedens scissa, sublato vate, Poesis.
Parcarumque colus incusat, et invida fila.
Tu plebis foecem foedam, pannosaque vappae
Frusta solo linquis: tu plenis faucibus hauris,
Morta, virum florem? excreti tu dignior haustu.
At frustra es: viden' ut surgant in vertice pennae
A plantis ad terga columbinae? altior ipsis
Nubibus evolet ales? et aethera voce sequatur,
Voce canorus olor, alia plaudente columbus.
Usque adeo obscurae sunt celsa expertia mortis.
Quis desiderio terminus aut modus
Vatis vel lepidi? desine, Leucori
Lessi tam queruli. Depositum Deus
Taubmannine febris lumina pestilens
Exstinxit? cui triplex Charis, et Lepor,
Cui Facundia, Divaeque novensiles
Vix ullum inveniunt parem,
Multis ille scolis flebilis occidit;
Nulli flebilior, quam tibi, Leucori:
Nae frustra quereris non ita mortuum
Suspirans vice praeficae.
Nam si qui melos unquam melius cycno
Arguto cecinit, vivere perpetim,
Dicunt, fato animata quasi imagine:
Haud est passa suum mori
Vatem, carminibus fata recludere
Virga Mercurii Musa potentior
Bellum! sed melius, vivere per Fidem:
Cui fas exuere est necem.

ILle Melanchthonium ad bustum venerabile Vates
Saecula Phoenicis vincere dignus,
Ante diem occubit: properata et morte quievit
Enthea Phoebeis labra movere sonis:
Cui gemebunda quidem raucoque exile susurrans
Gutture cognomen ferre Columba dedit:
Ipse sed artifici viguit modulamine cantus
Et liquido argumentum fudit ab ore melos;
Aequans defecta cantantes carmina lingua!
Cicnos ; et quotquot Musica clarat aves.
Quae tibi venturi iam tempora Veris Alauda
Clarabit solitis, Leucori docta, modis?
Quae tibi torrentis solabitur ignis Acanthis
Taedia? consuetis vel Philomela sonis?
Quis cantabit Olor? quis Oreadas alite digni
Carminis indigenas tollet ad astra solo?
Fallor? an illustris polydaedala gratia Musae
Deliciasque tibi famamque in saecla propagant
Carmina, quae Vatis momina fronte gerunt?
Est ita: nam venae genium monumenta tuentur:
Et doctae asservant mentis et artis opes.
Vivite felices aternum vivite fetus,
Grande in Leucoridos Teutonidosque decus:
Vividus in vobis Taubmanni spiritus exstat:
Taubammni in vobis Musa superstes agit.

FRanca bono fato sibi cerea castra Melissa
Struxerat ad flavi culta fluenta Nicri.
Haec frontem Franci Daphnaea frunde Columbi
Cinxit, eum choro Laurigerum inseruit;
Saxonicos qui advenit agros e Francide terra,
Atque Albis nidum Montibus imposuit.
Et tam blandae dedit mellito murmura ab ore,
Ut cunctorum aures mulserit atque animos.
Hic postquam fatis cessit, nidumque reliquit,
Eque suo a Morta fugit abacta loco
Enneas Aonidum, Charitum trias aurea fugit,
Et fugere omnes deliciae ac Veneres.
Elato ex Albo Taubmanno funere Monte
Elatum est Latium, quicquid et in Latio.

IPse ego, quem tenerum mea adhuc a matre rubentem
Lactarunt Veneres, Gratia grata, ioci.
Ipse ego, qui volui et valui producere in auras
Ex umbris Umbram Cimmeriis lepidum.
Ipse ego, qui nebulas et nubes inde fugare.
Sudavi Criseos sole salutiferae.
Nunc aptus mortem Veneres mecum atque lepores
Ilico in Elysii culta vireta tuli;
Agmen ubi umbarum , ac tenues sine corpore vitas
Largiter illiceberis exsaturo hisce novis.